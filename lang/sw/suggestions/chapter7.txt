Mamlaka ya Kanuni za Msingi
Katika sura ya 10 ya Shuhuda Maalum, tunasoma jinsi Mungu alivyowe-ka msingi wa imani yetu. Dada White alitumia semi kadhaa tofauti ku-rejelea  msingi wa imani yetu. Marejeleo yake yalijumuisha: “jukwaa la ukweli wa milele”, “nguzo za imani yetu”, “kanuni za ukweli”, “alama kuu”, “alama za njia”, na “kanuni za msingi” - zote hizi zinarejelea Kanuni za Msingi. Mwishoni mwa sura, alithibitisha mapenzi ya Mungu kwamba “Anatoa wito kwetu sisi kushikilia kwa uthabiti, kwa mshiko wa imani, kanuni za msingi ambazo msingi wake ni mamlaka isiyo na shaka.“  
Mamlaka ya kanuni za msingi hayana shaka. Yalikuwa matokeo ya  kuji-funza kwa kina na kw a  bidii katika wakati wa kukatishwa tamaa sana, wakati “pointi baada ya pointi, ilitafutwa kwa kujifunza kwa maombi, na kushuhudiwa kwa uwezo wa kutenda miujiza wa Bwana” . “Hivyo pointi kuu za imani yetu tulivyozishikilia leo ziliimarishwa kwa uthabiti. Pointi baada ya pointi  ilifafanuliwa waziwazi, na ndugu wote wakapatana.” 
Yalikuwa tokeo la waanzilishi wetu  kujifunza  Biblia kwa bidii , baada ya hitimisho ya wakati wa  1844. Wakati vuguvugu ya Waadventista Wasa-bato ikiendelea, kulizuka haja ya kuanzishwa kwa shirika, ambalo lilian-zishwa mnamo 1863. Mnamo 1872, Kanisa la Waadventista Wasabato ilitoa hati inayoitwa “Tamko la Kanuni za Msingi, Zinazofundishwa na Inatekelezwa na Waadventista Wasabato”. Hii ilikuwa hati ya kwanza ili-yoandikwa kutangaza kanuni za kimsingi kama taarifa za umma za imani ya Waadventista Wasabato. Hati hii ilikuwa muhtasari  wa imani ya Waadventista Wasabato kwa umma na ilitangaza “ni nini , na imekuwa, kwa umoja mkuu, inashikiliwa na” Waadventista Wasabato. Iliandikwa “kujibu maswali” kuhusu kile kilichoaminiwa na Waadventista Wasabato, “kusahihisha taarifa za uwongo zilizosambazwa” na “kuondoa hisia potofu.”    
Leo mjadala  bado  upo kuhusu ni nani aliyeandika muhtasari hiyo kwa sababu hapo awali, mnamo 1872, iliachwa bila kutambulishwa . Mnamo mwaka wa 1874, James White aliichapisha katika Signs of the Times  na Uriah Smith katika the Review na Herald  -wote wakitia kwa sahihi zao wenyewe. Mnamo 1889, Uriah Smith aliirekebisha kwa kuongeza pointi tatu; ilitolewa katika Kitabu cha Mwaka cha Waadventista na kwa  sahihi yake juu yake. Uria Smith alikufa mwaka wa 1903 na uchapishaji wote uliofuatana wa Kanuni za Msingi ulichapishwa chini ya jina lake. Vilichapishwa katika Vitabu vya Mwaka—kila mwaka kuanzia 1905 hadi 1914. Dada White alikufa mwaka wa 1915 na, kwa miaka 17 iliyofuata, kanuni za msingi hazikuchapishwa. Kutokea kwao tena kulikuwa katika Kitabu cha Mwaka cha 1931 zilipopokea mabadiliko makubwa. 
Mnamo 1971, LeRoy Froom aliandika kuhusu taarifa fulani kutoka 1872: “Ingawa ilichapishwa bila utambulishi wa wazi wa mwandishi, ilitungwa na Smith” . Kwa bahati mbaya, hakutoa data yoyote kuunga mkono madai yake. Inasikitisha kuona jinsi wataalamu  wanaounga mkono utatu wanazingatia Kanuni za Msingi kuwa na umuhimu mdogo sana. Thamani yao ya kweli imepungua sana kwa kuhusisha imani hizi na zile za kikundi kidogo cha watu, hasa kwa James White au Imani binafsi ya Uriah Smith, badala ya imani ambayo ilikuwa “kwa umoja mkubwa, ikishikiliwa na”  Waadventista Wasabato. Mwaka 1958, Makala ya Utumishi ilielezea Kanuni za Msingi kama ifuatavyo:
 “Ni kweli kwamba mnamo 1872 “Tamko la Kanuni za Msingi Zinazofun-dishwa na Kutekelezwa na Waadventista Wasabato’ ilichapishwa, lakini haikukubaliwa kamwe na dhehebu na kwa hiyo haiwezi kuchukuliwa kuwa rasmi. Ni dhahiri kuwa kikundi kidogo, labda hata moja au wawili, walijaribu kuweka kwa maneno yale waliyofikiri ni maoni ya kanisa yote …”  
 Shida kuu kwayo , hakuna ushahidi wa kuunga mkono dai kwamba Kanuni za Msingi hazikuwa kielelezo cha imani ya mwili mzima. Tunajua kwa uhakika kwamba Dada White aliziidhinisha na, kutokana na ushawishi wake pekee, tunajua kwamba imani hizi zilikuwa kwa kweli imekubaliwa na dhehebu hii ni pamoja na ukweli kwamba zilichapishwa mara nyingi  kwa kipindi cha miaka 42, wakati wa maisha ya Ellen White. 
Lakini kusiwe na ubishi juu ya uandishi wa Kanuni za Msingi. Sisi tunayo nukuu kutoka kwa Dada White kuhusu ni nani aliyeziandika. Akimzungumzia Uria Smith, Dada White aliandika:

 “Ndugu Smith alikuwa nasi tangia kuchipuka  kwa kazi hii. Anaele-wa jinsi sisi—mume wangu pamoja  nami-tumeipeleka kazi mbele na juu hatua kwa hatua na tumevumilia dhiki, umaskini, na ukosefu wa mali. Pamoja nasi kulikuwa na wale wafanyakazi wa awali . Mzee Smith, hasa, alikuwa pamoja na mume wangu katika ujana wake ...” {EGW, Ms54-1890.6; 1890} 
“Tumesimama bega kwa bega na Mzee Smith katika kazi hii Bwana alipokuwa akiweka kanuni za msingi. Ilitubidi kufanya kazi mara kwa mara dhidi ya watu wenye wazo moja pekee, ambao walifikiri mahusiano sahihi ya kibiashara kuhusiana na kazi ambayo ilipaswa kufanywa ulikuwa ushahidi wa mawazo ya kidunia, na wale wapumbavu ambao wangejionyesha kama wanao  uwezo wa kubeba majukumu, lakini hawakuweza kuaminiwa kuunganishwa na kazi wasije wakaizungusha katika mistari isiyo sahihi. Hatua baada ya hatua imebidi ichukuliwe, sio kwa kuyafuata hekima ya watu ila kwa kufuata hekima na mawaidha ya Mwenye hekima kupita kiasi hats kwamba asiweze  kukosea na mwenye uzuri sana hata asiweze  kutudhuru. Kunavyo vipengele vingi ambavyo vingepaswa kuthibitishwa na kujaribiwa. Ninamshukuru Bwana kwamba Wazee Smith, Amadon, na Batchellor bado wanaishi. Walijumuisha washiriki wa familia yetu katika sehemu ngumu zaidi za historia yetu. {EGW, Ms54-1890.7; 1890}
 Kulingana na nukuu hii, ni nani aliweka kanuni za msingi? 
“Tumesimama bega kwa bega na Mzee Smith katika kazi hii Bwana alipokuwa akiweka kanuni za msingi.” Ilikuwa ni Bwana! Lakini ni nani aliyeziandika? Ilikuwa Mzee Smith pamoja na James White na Dada White; tunaona kwamba pale Dada White anaposema “sisi tulisimama bega kwa bega na Mzee Smith”. Hili ‘sisi’ limefafanuliwa hapo katika haya ya  awali : “Yeye [Mzee Smith] anaelewa jinsi sisi—mume wangu pamoja nami—tulivyoendeleza  kazi”. Kwa nukuu hii, Dada White alihusika waziwazi wakati ambapo Bwana alikuwa anaweka Kanuni za Msingi. 
Ni kweli kwamba Tamko la Kanuni za Msingi liliandikwa na kikundi kidogo cha watu, yaani Mzee Smith, James White na Ellen White, lakini walijitahidi kuweka ndani maneno ambayo yalikuwa maoni ya kweli ya shirika zima la kanisa. Waliwakilisha kwa usahihi kanuni za msingi—kweli zilizopokelewa mwanzoni mwa kazi yetu. Kama ukweli haiwiani na ufasiri huo, basi tamko hili ni kinyume kabisa na kile kinachodai kuwa. Ziliandikwa “ili kujibu maswali” kuhusu kile kilichoaminiwa na Waadventista Wasabato, “kusahihisha taarifa za uwongo zinazosambazwa” na “kuondoa hisia zenye makosa.”  Iwapo hati hii iliwakilisha vibaya msimamo wa Waadventista, kwa nini kulikuwa na  uchapishaji wake wa mara kwa mara, katika kipindi cha miaka 42, iliruhusiwa? Ilichapishwa tena hadi kifo cha Ellen White. Ikiwa hati hii iliwakilisha vibaya msimamo wa kanisa, je Ellen White hangepaza sauti yake dhidi yake? Kila mara alipaza sauti yake dhidi ya upotoshaji wa nafasi ya Waadventista Wasabato , kama alivyofanya na D. M. Canright na Dk. Kellogg. Ikiwa Kanuni za Msingi zilikuwa zinpotosha msimamo wa Waadventista Wasabato, basi uchapishaji wote uliofuata unapaswa kuwa kuhusishwa na nadharia ya njama. Hiyo itakuwa nadharia kuu ya njama ndani ya Kanisa la Waadventista Wasabato. Kilichokuweko . Maelewano kati ya maandishi ya Ellen White, waanzilishi wa Kiadventista, na madai yaliyotolewa katika Azimio la Kanuni za Msingi, kushuhudia ukweli kwamba tamko hili ni “muhtasari sahihi wa sifa kuu za” Waadventista Wasabato “imani, ambayo kuhusu kwayo  kunao, kama tujuavyo, umoja kamili mwilini mzima” . 
Wakati ule ambapo Dada White alifariki  mnamo 1915, uchapishaji wa Kanuni za Msingi ulikoma. Kutoka 1915 na kuendelea, Kitabu Cha Mwaka hakikuchapisha taarifa yoyote ya imani hadi 1931. Kwa wakati huu, Kanuni za Msingi zilipokea mabadiliko makubwa. Kwa mara ya kwanza, Utatu uliingizwa katika kanuni za msingi. Katika pointi 2 na 3 tunasoma: 
“2. Kwamba Uungu, au Utatu, unajumuisha Baba wa Milele,  huluki wa kibinafsi, wa kiroho ambaye ni muweza wa yote, aliye kila mahali, mjuzi wa yote, asiye na kikomo katika hekima na upendo; Bwana Yesu Kristo, Mwana wa Baba wa Milele, ambaye kupitia kwake vitu vyote viliumbwa na ambaye kwayo wokovu wa majeshi waliokombolewa utatimizwa; Roho Mtakatifu, nafsi ya tatu ya Uungu, ambako ni nguvu kuu ya kuzaliwa upya katika kazi ya ukombozi. Mt. 28:19” 
“3. Kwamba Yesu Kristo ni Mungu sana, kuwa wa asili na kiini sawa na Baba wa Milele…” 
Mabadiliko haya, kwa ajili ya Utatu, yalionekana miaka kumi na sita baada ya kifo cha Dada White. Ulinganisho wa kauli hii na Kanuni za Msingi za awali unawasilisha tofauti kadhaa za kushangaza. Baba bado ni Mtu wa kibinafsi, wa kiroho, Muumba wa vitu vyote, lakini hazungumzwi tena kama “Mungu mmoja” . Yesu Kristo bado ni Mwana wa Baba wa Milele, ambaye kwa yeye Baba aliumba vitu vyote; Yesu, pia, ni wa asili ile ile na asili ya Baba. Haya ndiyo maneno yaliyotumiwa kuwasilisha ubinafsi  wa Baba na Mwana. Pia, Roho Mtakatifu si chombo, au njia, ya uwepo wa Baba kila mahali, kama ilivyoelezwa katika toleo lili-lotangulia, lakini Baba yuko kila mahali peke yake.
 Kulingana na LeRoy Froom, taarifa hii iliandikwa kabisa na Francis Wil-cox, pamoja na idhini ya ndugu wengine watatu (C.H. Watson, M.E. Kern na E.R. Palmer).  Katika karatasi ambayo haijachapishwa ya The Seventh-day Adventist Church in Mission: 1919-1979, tunasoma jinsi Mzee Wilcox alivyotoa kauli hii kinyume na imani ya shirika la kanisa na kui-chapisha bila idhini yao.
 “Kwa kutambua kwamba Kamati ya Konferensi Kuu au baraza lingine lolote la kanisa halingeikubali hati hiyo katika namna am-bayo iliandikwa, Mzee Wilcox, kwa ujuzi kamilifu wa kikundi [C.H. Watson, M.E. Kern na E.R. Palmer], walimkabidhi Edson Rodgers Taa-rifa moja kwa moja kwa , mwanatakwimu wa Mkutano Mkuu, ambaye aliichapisha katika chapa ya   1931  ya Yearbook, ambapo imeonekana tangu wakati huo. Ilikuwa bila idhini rasmi ya Kamati ya Konferensi Kuu, kwa hiyo, bila upokezi wowote wa kirasmi  wa  kidhehebu  , kwamba kauli ya Mzee Wilcox ikawa tangazo lililokubaliwa la imani yetu.” 
 Mnamo 1980, mabadiliko ya mwisho ya muhtasari wa umma wa imani ya Waadventista Wasabato yalifanywa. Mkutano Mkuu ulipiga kura kupitisha taarifa rasmi ya leo: 
“Kuna Mungu mmoja: Baba, Mwana na Roho Mtakatifu, umoja wa Nafsi tatu za milele. Mungu ni asiyeweza kufa, mwenye uwezo wote, anayejua yote, juu ya yote, na aliyepo mahali popote. Asiye na kikomo vilevile Yeye ni zaidi ya  ufahamu wa kibinadamu, ilhali Anajulikana kupitia ufunuo Wake binafsi. Anastahili milele kuabudiwa, kuhimidiwa, na utumishu wa viumbe vyote.”  
Katika muhtasari huu mfupi wa kihistoria tunaona kwamba taarifa ya 1931 ni “hatua ya kati” kati ya imani ya awali ya Waadventista hadi imani kamili ya utatu. Mabadiliko katika imani yetu yametokea baada ya muda kwa mazungumzo mengi na mafunzo ya Biblia. Historia yetu ya Waadventista imeacha alama ya mabadiliko haya. Ikiwa sisi ni watafuta ukweli waaminifu sisi tnapaswa kujifunza jambo hili kwa undani. Je, tunaweza kuona, katika historia yetu ya Waadventista, kwa nini tumeiacha jambo la kwanza la Kanuni za Msingi na kuliunga mkono fundisho la Utatu? Hakika! Ndani ya utafiti zifuatazo tutaangalia baadhi ya nyaraka za kihistoria zinazoonyesha kwa nini tumejihamisha kutoka kipengele cha  kwanza ya Kanuni za Msingi, iliyoshikiliwa katika miaka ya awali , kukubali fundisho la Utatu. Wakati wa masomo haya, tunakuagiza kutathmini kwa maombi mabadiliko hayona  imani yako mwenyewe.
