Suluhisho sahihi
Mungu amempa Dada White mawasilisho kuhusu udanganyifu ambao Shetani analeta ndani ya kanisa letu. Aliagizwa kwamba tunapaswa kusoma na kuelewa maneno ya mapainia  ili kupambana na udanganyifu huu.
 “Nimekuwa na  mawasilisho  kuhusu udanganyifu ambao Shetani analeta ndani katika wakati huu. Nimeagizwa kwamba tunapaswa kuweka kipaumbele  ushuhuda wa baadhi ya wafanyakazi wa zamani ambao sasa wamekufa. Waache waendelee kuongea  kupitia kwa  makala yao kama inavyopatikana katika nambari za mapema  za majarida yetu. Nakala hizi sasa zinapaswa kuchapishwa tena, ili kuwe na sauti iliyo hai kutoka kwa mashahidi wa Bwana. Historia ya uzoefu wa mapema katika ujumbe utakuwa nguvu ya kuhimili ujanja mkuu wa Udanganyifu wa Shetani. Agizo hili limerudiwa hivi karibuni. Lazima niwasilishe mbele ya watu ushuhuda wa ukweli wa Biblia na kurudia jumbe zilizoamuliwa zilizotolewa kwa miaka iliyopita...” {EGW, Lt99-1905.7; 1905} 
“Wanadamu wanapoingia ndani ambao wangehamisha nguzo moja au nguzo kutoka kwenye msingi ambao Mungu ameanzisha kupitia kwa Roho wake Mtakatifu, waache wazee waliokuwa waanzilishi katika kazi yetu waongee waziwazi, na wacha wale waliokufa waongee pia kwa kuchapishwa kwa makala yao tena ndani ya magazeti yetu. Kusanya miale ya mionzi ya kimungu ambayo Mungu ametupea kama alivyowaongoza watu wake  hatua kwa hatua katika njia ya ukweli. Ukweli huu utastahimili mtihani wa wakati na kesi.” {EGW, Ms62-1905.20, 1905}
Tumeona kwamba Kanisa la Waadventista Wasabato limepata mabadil-iko katika misingi yetu kuhusu ubinafsi wa Mungu. Tumeambiwa kwamba ukweli wa kwanza uliopokelewa na waanzilishi wetu utastahimili mtihani wa wakati na kesi. Je, ukweli juu ya ubinafsi wa Mungu, ambao tumepokea kwanza,umeanguka  mtihani wa wakati?
 “Nguvu ya Mungu inaposhuhudia kile ambacho ni kweli, ukweli unafaa kusimama milele kama ukweli. Hapana dhana ya kuchipuka baadaye, kinyume na mwanga  ambao Mungu amepeana  inapaswa kupewa nafasi au ruhusa. Watu watainuka wakiwa na tafsiri za Maandiko ambazo kwao ni kweli, lakini si ukweli. Ukweli wa wakati huu, Mungu ametupa kama msingi wa imani yetu. Yeye Mwenyewe ametufundisha ambacho ni ukweli. Mmoja atatokea na mwingine pia na mwanga mpya ambao unakinzana na nuru ambayo Mungu amepeana chini ya onyesho la Roho wake Mtakatifu. Wachache bado wako hai ambao walipitia uzoefu uliopatikana katika kuanzishwa kwa  ukweli huu. Mungu kwa neema ameyaokoa maisha yao kurudia na kurudia hadi mwisho wa maisha yao, uzoefu ambao walioipitia hata kama alivyopitia  Yohana mtume hadi mwisho kabisa wa  maisha yake. Na washikaji viwango walioanguka katika mauti, wanafaa kunena kupitia kwa njia ya uchapishaji upya wa maandishi yao. Nimeagizwa kwamba  sauti [zao] zisikike. Wanapaswa kutoa ushuhuda wao kuhusu kile kinachojumuisha ukweli wa wakati huu. Hatufai kupokea maneno ya wale wanaokuja na ujumbe unaopingana na pointi maalum za imani yetu. Wanakusanya Maandiko mengi, na kuyarundika kama uthibitisho kuzunguka nadharia zao zinazodai. Hii imefanywa tena na tena katika kipindi cha miaka hamsini iliyopita. Na maadamu Maandiko ni Neno la Mungu, na yanapaswa kuheshimiwa, matumizi ya yao, ikiwa matumizi hayo yatasongesha  nguzo moja ya msingi ambao Mungu ameendeleza  miaka hii hamsini, ni kosa kubwa. Yeye ambaye hu-fanya matumizi kama hayo hajui onyesho la ajabu la Roho Mtakatifu aliyeipea nguvu  jumbe zilizopita ambazo zimewafikia watu wa Mungu .” {EGW, PH020 14.2; 1905} 
Hebu tufahamiane na uandishi wa waanzilishi wetu kuhusu hoja  ya kwanza ya Kanuni za Msingi. Hebu tufahamiane na ukweli ambao mapainia waliandika kuhusu ubinafsi wa Mungu na mahali uwepo wake ulipo. Hebu “tukusanye miale ya nuru ya kimungu ambayo Mungu amewapea kama alivyowaongoza watu wake hatua kwa hatua katika njia ya ukweli” 
