Koraci do Omege
U našem dosadašnjem istraživanju vidjeli smo dokaze da je Kelloggova kontroverza bila povezana s doktrinom Trojstva i s lijenošću Boga izraženom u prvoj točki Fundamentalnih Principa. Nažalost, danas ne stojimo na tom temelju u vezi s ličnošću Boga; izgradili smo drugi temelj koji je promijenio istinu o ličnosti Boga u misterioznog Trojedinog Boga. Sestra White je jasno bila protiv ove reorganizacije i prorekla je da će Bog u završetku svoga djela ponovno oživjeti i proživjeti povijest adventnog pokreta i ponovno uspostaviti svaki stup naše vjere koji je bio prihvaćen na početku.

“Gospod je izjavio kako će se prošlost morati ponovno obnoviti kako ulazimo u završno djelo. Svaka istina koju je On dao za ove posljednje dane ima biti objavljena svijetu. Svaki stup koji je On utvrdio ima biti učvršćen. Ne možemo sada sići sa temelja kojega je Bog učvrstio. Sada ne možemo ući u nikakvu novu organizaciju; jer to bi značilo otpadanje od istine.” {EGW, Ms129-1905.6; 1905}

Uspoređujući Fundamentalne Principe s trenutnim Temeljnim Vjerovanjima Adventista Sedmog Dana, vidimo da smo ušli u novu organizaciju. Božje upozorenje, dano kroz sestru White, da ponovno uspostavimo sve stupove naše vjere u ovim posljednjim danima, postaje imperativ. Dok smo pratili doktrinu Trojstva od Kelloggove kontroverze, naišli smo na upozorenja Ellen White protiv alfa i omega otpadništva, koje će ući u našu crkvu.

“‘Živi Hram’ sadrži alfu tih teorija. Znala sam da će omega ubrzo uslijediti; i drhtala sam za naš narod. Znala sam da moram upozoriti našu braću i sestre da ne ulaze u kontroverzu oko prisutnosti i ličnosti Boga. Sentimenti u knjizi ‘Živi Hram’ u vezane za tu točku su netočni. Sveto Pismo koje se koristilo za potkrijepljenje te doktrine, je pogrešno primijenjeno.” {EGW, SpTB02 53.2; 1904}

U kontekstu reorganizacije adventista sedmog dana, identificiramo nekoliko koraka koji su bili nužni za ostvarenje ove reorganizacije i koji su nužni za njeno održavanje.
Korak 1: Negirati da su Fundamentalni Principi temelj naše vjere te službeni i točni prikaz vjerovanja adventista sedmog dana u doba Ellen G. White
Prvi korak koji je nužan jest sakriti izvorni temelj naše vjere tako što ćemo ga odvojiti od Fundamentalnih Principa.

“Kao narod moramo čvrsto stajati na platformi vječne istine koja je izdržala test i probu. Moramo se držati sigurnih stupova naše vjere. Principi istine, koje nam je Bog objavio, je naš jedini istiniti temelj. Oni su nas učinili onim što jesmo. Protek vremena nije umanjilo njihovu vrijednost. Stalni je napor neprijatelja da ukloni ove istine sa njihovog mjesta, i umjesto njih postavi lažne teorije. On će unijeti sve što je u mogućnosti kako bi ostvari svoje varljive dizajne. No, Gospodin će podići ljude oštroumnog rasuđivanja, koji će ovim istinama dati njihovo pravo mjesto u Božjem planu.” {EGW, SpTB02 51.2; 1904} 
“Kao narod moramo čvrsto stajati na platformi vječne istine koja je izdržala test i probu. Moramo se držati sigurnih stupova naše vjere. Principi istine, koje nam je Bog objavio, je naš jedini istiniti temelj. Oni su nas učinili onim što jesmo. Protek vremena nije umanjilo njihovu vrijednost. Stalni je napor neprijatelja da ukloni ove istine sa njihovog mjesta, i umjesto njih postavi lažne teorije. On će unijeti sve što je u mogućnosti kako bi ostvari svoje varljive dizajne. No, Gospodin će podići ljude oštroumnog rasuđivanja, koji će ovim istinama dati njihovo pravo mjesto u Božjem planu.” {EGW, SpTB02 51.2; 1904}

Fundamentalni Principi bili su istine koje je Bog otkrio pionirima nakon proteka vremena 1844. godine. Vidjeli smo svjedočanstva naših pionira, uključujući i Ellen White, u vezi s prvom točkom Fundamentalnih Principa. Svi su bili u skladu s tim posebnim točkama naše vjere. Godine 1863. adventisti sedmog dana organizirali su se u crkvu, kao organizirano tijelo. Od tada, mnogi su pogrešno predstavljali stavove Crkve adventista sedmog dana i pioniri su smatrali potrebnim odgovarati na upite "i ponekad ispraviti pogrešne izjave" koje su kružile protiv vjerovanja i praksi crkve. Kao rezultat toga, 1872. godine, pioniri su izdali dokument nazvan "Deklaracija Fundamentalnih Principa, učeno i prakticirano od Adventista Sedmog Dana". Ova izjava je javnosti predstavila kratak "sažetak glavnih obilježja njihove vjere, nad kojima, koliko znamo, stoji jednoglasnost cijeloga tijela"—Adventista Sedmog Dana.

U poglavlju “Autoritet Fundamentalnih Principa” raspravljali smo o tome kako su pro-trinitarijanski teolozi ugrozili autoritet Fundamentalnih Principa, poričući njihovu pravu vrijednost u našoj adventističkoj povijesti.

Pro-trinitarijanski teolozi tvrde da ova izjava nije ono što tvrdi da jest—Deklaracija Fundamentalnih Principa, učeno i prakticirano od Adventista Sedmog Dana. Ova izjava bila je sažetak glavnih obilježja adventističke vjere, a nijedna točka nije toliko problematična ili sporna kao prva točka, koja se bavi s ličnošću Boga i time gdje je Njegova prisutnost. Ali dokazi u korist Fundamentalnih Principa, posebno prve točke, su neodoljivi.

Sve te tvrdnje lako su opovrgnute činjenicom da su se Fundamentalni Principi redovito izdavali i ponovno tiskali tijekom cijelog života sestre White, sve do 1914. godine. Da su to bila samo privatna mišljenja nekolicine pojedinaca, kako tvrde teolozi, bi li se dosljedno ponovno tiskali tijekom 42 godine, javno označavajući sažetak vjere adventista sedmog dana? Da su izdani samo jednom, mogli bismo smatrati da je to zavjera nekih pojedinaca kako bi namjerno pogrešno predstavili vjeru adventista sedmog dana. Naprotiv, Fundamentalni Principi su se redovito ponovno tiskali i doista su predstavljali službenu vjeru i praksu adventista sedmog dana.

Drugi važan argument u korist Fundamentalnih Principa je taj da je sestra White odobrila Fundamentalne Principe u svojim spisima, izričito se pozivajući na njih, ali i poučavala te iste istine koje su sadržane u Fundamentalnim Principima. Spisi naših pionira također su u skladu s izjavama u ovoj Deklaraciji Fundamentalnih Principima. Uzimajući u obzir sve te činjenice, neizbježno je da je ova izjava bila istinita u svojim tvrdnjama. Ovaj dokument doista je Deklaracija Fundamentalnim Principima, učena i prakticirana od adventista sedmog dana, predstavljajući javni “sažetak naše vjere”, kratak “sažetak glavnih obilježja njihove vjere, nad kojima, koliko znamo, stoji jednoglasnost cijeloga tijela”[. Kao takva, ona točno predstavlja vjerovanje i praksu adventista sedmog dana te predstavlja temelj vjere adventista sedmog dana u vrijeme Ellen White.

Danas, u obrani doktrine Trojstva, adventistički povjesničari hrabro tvrde da naši pioniri, kada su proučavali adventističke istine kao što su svetište, istražni sud, subota i druge doktrine, “nisu proučavali temu doktrine o Bogu”. Ovi adventistički povjesničari lažno tvrde da doktrina o Bogu “nije bila pitanje kojim su se bavili u to vrijeme”. Slijedeći ovu lažnu tvrdnju, oni predstavljaju povijesne podatke o tome kako se adventistička doktrina postupno kretala prema trinitarijanskom razumijevanju. Istina je da postoji nekoliko slučajeva iz ranog perioda kada se doktrina Trojstva spominje u pozitivnom svjetlu u našoj literaturi. Ali kada uzmete u obzir činjenicu da je adventistička crkva imala svoj pozitivan stav o doktrini o Bogu, kako je izraženo u Fundamentalnim Principima, ti se slučajevi ne mogu tumačiti kao napredak u razumijevanju, već kao prodor doktrine Trojstva u Crkvu adventista sedmog dana.

Lako je opovrgnuti tvrdnju da pioniri adventista nisu razumjeli doktrinu o Bogu. Da je nisu razumjeli, ne bi uspjeli proglasiti prvu anđesku vijest. Ovu smo točku detaljno raspravili u poglavlju “Prisjećanje početaka”. Pokret Adventista Sedmog Dana nije bio neuspjeh, već Božji vođen, proročki pokret.
Korak 2: Zanemariti upozorenja o izgradnji novog temelja
Kada se Fundamentalni Principi uklone iz jednadžbe, mnoga upozorenja Ellen White ne sjaje u svom pravom svjetlu i njihovo pravo značenje ne odjekuje kod čitatelja.

Citirali smo mnoge izjave gdje je sestra White upozoravala crkvu da ne odstupa od Fundamentalnih Principa. Bavili smo se njima u poglavlju “Veliko otpad uskoro će se ostvariti”, ali ćemo ponovno spomenuti jednu od najistaknutijih izjava.

“Neprijatelj duša tražio je da uvede pretpostavku da će nastati velika reformacija među Adventistima Sedmog Dana, i da će se ta reforma sačinjavati od odstupanja od doktrina koje stoje kao stupovi naše vjere i da će se pokrenuti proces reorganizacije. Kada bi takva reformacija nastupila, kakav bi bio rezultat? Principi istine koje Bog u svojoj mudrosti dao crkvi ostatka bili bi odbačeni. Naša religija bi se promijenila. Fundamentalni principi koji su održavali posao posljednjih pedeset godina proglasili bi se greškom. Nova organizacija bi se osnovala. Knjige novog reda bi se napisale. Uveo bi se sistem intelektualne filozofije...” {EGW, SpTB02 54.3; 1904} 
“Tko ima ovlasti započeti takav pokret? Imamo naše Biblije. Imamo svoje iskustvo koje potvrđeno čudesnim radom Duha Svetoga. Imamo istinu koja ne prihvaća kompromise. Ne bismo li trebali odbacili sve što nije u skladu s tom istinom?” {EGW, SpTB02 55.1; 1904} 
Korak 3: Negirati da je ličnost Boga bio stup naše vjere i dio temelja naše vjere
Postoji jedna izjava Ellen White koja naizgled podržava tvrdnju da ličnost Boga nije bila stup naše vjere. Drugi izraz za “stupove naše vjere” su “orijentiri”. U sljedećim citatima, sestra White nabraja nekoliko međaša: očišćenje svetišta, poruke triju anđela, hram Božji, subotu i nebesmrtnost zlih.

“Protek vremena 1844. bio je razdoblje velikih događaja, otvarajući našim zadivljenim očima čišćenje svetišta koje se događa na nebu, i koje ima odlučujući odnos prema Božjem narodu na zemlji, [također] poruke prvog i drugog anđela i trećeg, razvijajući zastavu na kojoj je bilo ispisano: ‘Zapovijedi Božje i vjera Isusova.’ [Otkrivenje 14:12.] Jedan od orijentira pod ovom porukom bio je hram Božji, viđen od Njegovih ljudi koji vole istinu na nebu, i kovčeg koji sadrži Božji zakon. Svjetlo subote iz četvrte zapovijedi bacalo je svoje jake zrake na put prijestupnika Božjeg zakona. Nebesmrtnost zlih je starih orijentira. Ne mogu se sjetiti ničega više što bi moglo spadati pod naziv stare orijentire. Sav ovaj vapaj o promjeni starih orijentira je sama izmišljotina.” {EGW, Ms13-1889.9; 1889}

Na kraju ovog popisa orijentira, ili stupova naše vjere, ona kaže da se ne može sjetiti ničega više što bi moglo spadati pod naziv starih orijentira. Za mnoge, ovaj citat je dokaz da ličnost Boga nije bila stari orijentir niti stup naše vjere. Istina je da u ovom citatu sestra White nije eksplicitno spomenula ličnost Boga, ali ona bi bila implicitno uključena pod porukom prvog anđela. Istina o prisutnosti Boga, sadržana je u orijentiru o Božjem nebeskom hramu. Nadalje, postoje i drugi citati sestre White koji eksplicitno uključuju ličnost Boga kao stari orijentir, ili stup naše vjere.

“Oni koji žele ukloniti stare orijentire, ne drže se čvrsto; ne pamte onako kako su primili i čuli. Oni koji pokušavaju uvesti teorije koje bi uklonile stupove naše vjere po pitanju svetišta ili o ličnosti Boga ili Krista, rade kao slijepi ljudi. Trude se unijeti nesigurnosti i uputiti Božji narod na pogrešan put.” {EGW, Ms62-1905.14; 1905}

Sestra White nas također uči da stupovi naše vjere čine temelj naše vjere.

“Koji bi to utjecaj mogao, u ovom dijelu povijesti, na nepošten, snažan način srušiti temelje naše vjere—temelj koji je bio postavljen na početku našeg rada sa molitvom i proučavanjem Riječi i Otkrivenja? Na tom temelju smo gradili posljednjih pedeset godina. Smatraš li da nemam što reći kada vidim početak rada koji bi uklonio neke od stupova naše vjere? Moram poslušati naredbu, ‘Suoči se!’” {EGW, SpTB02 58.1; 1904}

Uklanjanje nekih od stupova naše vjere znači rušenje temelja naše vjere. Na drugom mjestu, sestra White je rekla da se rušenje ili podrivanje temelja naše vjere vrši indoktrinacijom lažnih sentimenata u vezi s ličnošću Boga, što je jasni pokazatelj da je doktrina o ličnosti Boga doista bila dio temelja naše vjere.

“Studij je premješten iz Battle Creeka; ipak, studenti se i dalje pozivaju da dođu tamo, i tamo bivaju indoktrinirani samim sentimentima u vezi s ličnošću Boga i Krista koji bi podrivali temelj naše vjere.” {EGW, Lt72-1906.5; 1906}

U svjetlu ovih citata vidimo pozitivno svjedočanstvo da je ličnost Boga bila dio temelja naše vjere. Nadalje, u poglavlju 10 Specijalnih Svjedočanstava, pod naslovom “Temelj Naše Vjere”, sestra White je spomenula “Fundamentalne Principe” koristeći sinonime “stupovi naše vjere”, “međaši” i “orijentiri”, kada je govorila o temelju naše vjere.
Korak 4: Promijeniti značenje i razumijevanje izraza “ličnost Boga”
Riječ 'ličnost' ima dvije različite definicije, a najčešća primjena u svakodnevnoj uporabi je iz područja psihologije. 'Ličnost' se definira kao “karakteristični skupovi ponašanja, kognicija i emocionalnih obrazaca koji se razvijaju iz bioloških i okolišnih čimbenika”. Od najveće je važnosti prepoznati da kada govorimo o stupu naše vjere—“ličnosti Boga”—ne govorimo o pojmu iz područja psihologije. Točna primjena riječi ‘ličnost’, vezana za doktrinu o li;nosti Boga, nalazi se u Merriam-Webster rječniku, kao: “kvaliteta ili stanje koja nekoga čini osobom”. Prema Merriam-Webster rječniku, ova se definicija koristi od 15. stoljeća. U izdanju Merriam-Webster rječnika iz 1828. godine čitamo definiciju riječi ‘ličnost’ kao: “ono što nekoga čini zasebnom osobom” . Obje definicije nalaze se u Enciklopedijskom rječniku, autora Hunter Roberta - rječnik u vlasništvu Ellen White. Aplikacija ovih definicija može se vidjeti iz članaka napisanih o ličnosti Boga.

Godine 1903., kada je sestra White pisala dr. Kelloggu, “ali ja sam uvijek imala nositi isto svjedočanstvo koje i sada nosim po pitanju ličnosti Boga”, prisjetila se svoje vizije kada je vidjela Oca i Sina.

“Često sam viđala dragog Isusa, da je On osoba. Upitala sam Ga je li Njegov Otac osoba i dali ima oblik kao i On. Isus je odgovorio: ‘ja sam sam savršena slika osobe Moga Oca’. [Hebrejima 1:3]” {EGW, Lt253-1903.12; 1903}

Kvaliteta ili stanje po kojom sestra White definira Boga kao osobom jeste Njegov oblik osobe—fizički izgled. Dr. Kellogg slijedi istu aplikaciju riječi 'ličnost', iako kroz spekulacije.


“Činjenica da je Bog tako velik da ne možemo stvoriti jasnu mentalnu sliku o njegovom fizičkom izgledu ne treba umanjivati ​​u našem umu stvarnost Njegove ličnosti…”

Kao što smo ranije vidjeli, naši adventistički pioniri također su istaknuli fizički izgled kao kvalitetu koja Boga čini osobom. James White je napisao: “Oni koji poriču ličnost Boga, kažu da ‘slika’ ovdje ne znači fizički oblik, već samo moralnu sliku...”. J. B. Frisbie je napisao: "Nekima se čini se ovo protivi Božjoj ličnosti, jer je on Duh, i onda kažu da je On bez tijela ili dijelova...".

U svjetlu činjenica, prepoznajemo primjenu riječi ‘ličnost’. Kada se tema o ličnosti Boga predstavlja u vezi s doktrinom Trojstva, često postoji tendencija da se promijeni značenje odnosno palikacija riječi ‘ličnost’. Također je važno napomenuti da tema o ličnosti Boga govori o ličnosti Oca. To je jasno vidljivo iz prikazanih podataka.
Korak 5: Zasjeniti doktrinu o ličnosti Boga, sa panteizmom
Podaci o Kelloggovoj krizi, u vezi s doktrinom o Trojstvu, su preplavljujući ako se uzme u obzir doktrina o ličnosti Boga. Jedini način da se ne povežu te ključne točke jeste ignorirati ličnost Boga i preusmjeriti fokus isključivo na panteizam. Ne poričemo panteističku prirodu Kelloggove kontroverze. Vjerujemo da se panteistička priroda Kelloggove kontroverze ne može ispravno razumjeti ako se ne ispita u pravom svjetlu ličnosti Boga. No, nažalost, pri ispitivanju Kelloggove krize, pažnja koju panteizam dobiva nadmašuje ispitivanje istine o ličnosti Boga.

Provjerite u Ellen G. White tražilici u samim kompilacijama koliko je više pažnje panteizam dobio u odnosu na ličnost Boga. Ako biste pretražili njezine spise za 'panteizam' ili 'panteistički', isključujući kompilacije nakon njezine smrti, pronašli biste 36 slučajeva. Među njima su nekoliko ponavljajućih citata koje je sestra White prepisivala iz jednog pisma u drugo, ili u posebna svjedočanstva za crkvu. Ako biste prebrojali različite slučajeve, pronašli biste samo 12 različitih citata koji sadrže riječi poput 'panteizam' ili 'panteistički'. Ako biste izvršili istu pretragu, ali samo u kompilacijama izdanima nakon njezine smrti, pronašli biste 140 slučajeva! Svi oni spadaju u jedan od dvanaest različitih slučajeva koje je sestra White napisala na temu panteizma.

Učinite li taj isti eksperiment samo sa izrazom “ličnost Boga” (eng. “personality of God”), isključujući kompilacije nakon njezine smrti, pronašli biste 58 slučajeva. Među njima su također nekoliko ponavljajućih citata koje je sestra White prepisala u nekoliko različitih pisama i u svjedočanstvima za crkvu. No, ako biste pretražili ovaj izraz unutar kompilacija koje su izdane nakon njezine smrti, pronašli biste samo 52 slučaja.

Ove jednostavne statistike pokazuju fokus sastavljača kompilacija nakon smrti sestre White. Takav naglasak na panteizam promijenio je naše javno mjenje o Kelloggovoj krizi. Zapanjujuća činjenica da četrdeset tri od pedeset osam citata na izraz “ličnost Boga” nalaze se u pismima i rukopisima, dostupnim javnosti tek od 2015. godine. To znači da tri četvrtine (74 posto) citata o ličnosti Boga, prije 2015. godine, nisu bile dostupne javnosti. Prije 2015. nismo imali mnogo dostupnih podataka za proučavanje Kelloggove krize u svjetlu ličnosti Boga i u njenom kontekstu.
