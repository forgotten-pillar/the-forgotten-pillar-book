Realnost Neba 
Ličnost Boga se bavi pitanjem kvalitete ili stanja kojeg Boga čine osobom. Kad god pogledamo spise pionira o ličnosti Boga, vidimo da su svi bili u skladu s pogledom da je Bog opipljivo biće, koje posjeduje i tijelo i dijelove. Uvijek vidimo isto temeljno razmišljanje, koje razlikuje pojam ‘duh’ i pojam ‘biće’. Razlikovanjem ovih pojmova, oni objašnjavaju kvalitetu ili stanje Boga kao osobe - ličnosti Boga. Svi njihovi zaključci sažeti su u prvoj točki Fundamentalnih Principa. “Da postoji jedan Bog, osobno, duhovno biće, stvoritelj svih stvari, svemoguć, sveznajuć, i vječan; … , i svugdje prisutan po svojem predstavniku, Svetome Duhu. Ps. 139:7.”

Dosad smo u spisima pionira vidjeli da je ličnost Boga usko povezana s realnošću Božje prisutnosti. Bog je osobno duhovno biće, ima tijelo i oblik; te kao takav, Njegova prisutnost je ograničena na jednu lokalitetu—kako Biblija kaže, u Njegovom hramu, na Njegovom prijestolju gdje je okružen nepristupačnom slavom. No, On je svuda prisutan preko Svog predstavnika, Svetog Duha. Očito, Sveti Duh je duh, a ne biće, "duh nema tijela i kostiju kao što vidite da ja imam", rekao je Isus (Luka 24:39). Krist je također Biće, kao i Njegov Otac. On je u savršenom obličju Očeve osobe; stoga nosi jednaku ličnost, ili kvalitetu ili stanje koja ga čine osobom, baš kao i Njegovog Oca.

U našem iskustvu, kada bismo predstavili originalna vjerovanja Adventista Sedmog Dana o ličnosti Boga našoj trinitarnoj braći, kako je izraženo u prve dvije točke Fundamentalnih Principa, oni često tvrde da su izjave u Fundamentalnim Principima na neki način točne, ali da je razumijevanje pripisano terminima "osobno duhovno biće" pogrešno. Obično pokušavaju uskladiti Fundamentalne Principe s doktrinom o Trojstvu izvrćući riječi "duhovno biće", kao da riječ 'duhovno' znači nešto tajanstveno, prikladno da izjednači ličnost Boga i Krista s ličnošću Svetog Duha. Temeljni problem svodi se na razumijevanje nebeskih stvarnosti. Biblija ne šuti o nebu i njegovim stvarnostima, i naši pioniri su to dobro shvatili. Ispod čitamo o objašnjenju termina "duhovno biće" iz knjige Jamesa Whitea i Uriaha Smitha, "Biblijski Institut". Biblija objašnjava te termine koristeći primjer anđela, koji su "duhovna bića".

“Anđeli su stvarna bića. U Bibliji su opisani kao oni koji posjeduju lice, stopala, krila i itd.. Ezekiel kaže za kerubine: ‘A cijelo njihovo tijelo i leđa njihova i ruke njihove i krila njihova,' itd. Eze. 10:12. Anđeli su se ukazali Abrahamu. Postanak 18:1-8. Razgovarali su i jeli s njim. Otišli su u Sodomu i razgovarali s Lotom, koji je, ušavši u svoju kuću, ispekao beskvasni kruh za njih i oni su jeli. Ove osobe su nazivane anđelima. David govori o mani kao o nebeskom žitu i anđeoskoj hrani. P.s. 78:23-25.”
“Bileamov slučaj, Br. 22:22-31, zanimljiv je događaj. Anđeo se ukazao Bileamu s isukanim mačem u ruci. Ponekad se postavlja pitanje kako anđeli mogu biti materijalna bića kad ih ne možemo vidjeti. Ovaj slučaj to ilustrira. Zapis kaže da je Gospodin otvorio oči Bileamu i on je ugledao anđela. Anđeo nije stvorio tijelo za tu priliku. Bio je isti kakav je bio prije nego što ga je Bileam ugledao; ali se promjena dogodila u Bileamu. Oči su mu se otvorile, a zatim je ugledao anđela. Isto je bilo s Elizejevim slugom kad su on i njegov gospodar bili dovedeni na ravno mjesto, okruženi vojskom sirijskog kralja. 2. Kraljevima 6:17. Elizej se molio da se oči njegova sluge otvore; i odmah ugleda cijelu planinu punu konja i bojnih kola oko Elizeja.”
“Ovo se može dodatno ilustrirati pozivajući se na stvari za koje znamo da su materijalne, a koje ipak ne možemo vidjeti. Zrak je materijal, svjetlost je materijalna, čak je i sama misao samo rezultat materijalnih organizacija — materija djeluje na materiju — a ipak ne možemo vidjeti ništa od toga. Tako je i s anđelima.”
“Nadalje, prigovor za materijalnost anđela je da se nazivaju duhovima. Hebr. 1:13, 14. Ali to nije prigovor da su oni doslovna bića. Oni su jednostavno duhovna bića organizirana drugačije od ovih zemaljskih tijela koja posjedujemo. Pavao kaže, 1 Kor. 15:44, ‘Postoji prirodno tijelo i postoji duhovno tijelo.’ Prirodno tijelo koje sada imamo; duhovno tijelo koje ćemo imati u uskrsnuću. ‘Ustaje duhovno tijelo.’ Stih 44. Ali tada smo jednaki anđelima, Luka 20:36; tada imamo tijela slična Kristovom najslavnijem tijelu. Phil. 3:4, a Krist nije ništa manje duh od anđela. Čitamo da je Bog duh, to jest jednostavno duhovno biće.”

Biblija nam daje uvid da su anđeli duhovna bića koja posjeduju materijalna tijela, ali su nam i dalje nevidljiva, osim ako Gospodin ne otvori naše oči da ih vidimo. Kada pravednici uskrsnu u svojim novim proslavljenim tijelima, uskrsnut će u duhovnom tijelu, nepropadljivom. To tijelo će biti opipljivo i materijalno, baš kao što će Nova Zemlja biti opipljiva i materijalna. I s našim duhovnim tijelima posjedovat ćemo obnovljenu Zemlju, napuniti je "plodite se i množite i napunite zemlju, i sebi je podložite! I budite gospodari ribama morskim i pticama nebeskim i svemu živomu što gmiže po zemlji!" Postanak 1:28.