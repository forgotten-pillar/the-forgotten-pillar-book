Proročki poziv za obnovu starih stupova vjere
Danas je Bog u poslu obnavljanja Fundamentalnih Principa. Imamo obećanje da će stari stupovi naše vjere biti sačuvani jer nas Bog poziva da obnovimo te stupove. Poslušajmo Božju volju!

“Naši ljudi moraju razumijeti razloge naše vjere i naša prošla iskustva. Kako je tužno da tako mnogi od njih očigledno daju neograničeno povjerenje u ljude koji predstavljaju teorije koje teže iskorijeniti naše prošlo iskustvo i ukloniti stare orijentire! Oni koji mogu tako lako biti povedeni lažnim duhom pokazaju da su slijedili pogrešnog vođu već neko vrijeme--tako dugo da ne raspoznavaju da se udaljuju od vjere, ili da ne grade na pravom temelju. Moramo potaknuti sve da stave duhovne naočale, da pomažu svoje oči kako bi vidjeli čisto i razaznali prave stupove vjere. Tada će oni poznati da “Ipak čvrsti temelj Božji stoji — s ovim pečatom: »Poznaje Gospodin one koji su njegovi« (2 Tim. 2:19) Moramo oživjeti stare dokaze vjere koje je jedanput predana svetima.” {EGW, SW April 5, 1904, Art. B, par. 1; 1904}

Kao što čitamo, Sotonin najveći napor je promijeniti naše shvaćanje ličnosti Boga. Da bi nas spasio od Sotonine obmane, Bog želi da oživimo stare dokaze vjere dane našim pionirima. Moramo razumjeti biblijske dokaze o tome zašto je “jedan Bog” Otac i da je On “osobno, duhovno biće”. Proučavajući ovu temu, ponavljamo povijest naših pionira.

“Gospod je izjavio kako će se prošlost morati ponovno obnoviti kako ulazimo u završno djelo. Svaka istina koju je On dao za ove posljednje dane ima biti objavljena svijetu. Svaki stup koji je On utvrdio ima biti učvršćen. Ne možemo sada sići sa temelja kojega je Bog učvrstio… Sada postoji potreba da ponovno proživimo iskustvo ljudi koji su odigrali ulogu u osnivanju našega djela u početku.” {EGW, Ms129-1905.7; 1905}

Moramo proučavati sve stupove naše vjere, uključujući ličnost Boga! Bog je u poslu oživljavanja svoje istine, kao i svoje crkve. To se neće dogoditi bez rešetanja među Božjim narodom. Imamo posebno svjedočanstvo o tome što će uzrokovati rešetanje crkve:

"Upitala sam što znači rešetanje koje sam vidjela, i pokazano mi je da će biti uzrokovan izravnim svjedočanstvom potaknutim savjetom Istinskog Svjedoka Laodicejcima. To će imati utjecaj na srce primatelja i nagnat će ga da uzdigne standard i iznese izravnu istinu. Neki neće podnijeti to izravno svjedočenje. Ustat će protiv njega, i to će uzrokovati rešetanje među Božjim narodom." {EGW, T04 34.4; 1857}

Sljedeći citat daje nam detalje o tome što će poruka sadržavati izravno svjedočanstvo.

"Gospodin poziva na obnovu izravnog svjedočenja koje je dano u prošlim godinama. On poziva na obnovu duhovnog života. Duhovne energije Njegovih ljudi dugo su bile uspavane, ali će doći do uskrsnuća iz očite smrti." {EGW, 8T 297.5; 1904}
"Molitvom i priznanjem grijeha moramo očistiti Kraljev put. Dok to činimo, moć Duha doći će k nama. Potrebna nam je pentekostalna energija. Ona će doći, jer Gospodin je obećao poslati svog Duha kao svepobjeđujuću silu." {EGW, 8T 297.6; 1904}
"Opasna vremena su pred nama. Svaki tko ima znanje o istini trebao bi se probuditi i staviti sebe, svoje tijelo, dušu i duh, pod disciplinu Boga. Neprijatelj nam je za petama. Moramo biti potpuno budni, na oprezu protiv njega. Moramo obući punu Božju opremu. Moramo slijediti upute dane kroz duh proroštva. Moramo voljeti i poslušati istinu za ovo vrijeme. To će nas sačuvati od prihvaćanja snažnih zabluda. Bog nam je govorio kroz svoju riječ. Govorio nam je kroz svjedočanstva crkvi i kroz knjige koje su pomogle razjasniti našu sadašnju dužnost i položaj koji sada trebamo zauzeti. Upozorenja koja su dana, red po red, načelo po načelo, trebala bi biti poslušana. Ako ih zanemarimo, koji izgovor možemo ponuditi?" {EGW, 8T 298.1; 1904}
"Molim one koji rade za Boga da ne prihvaćaju krivotvoreno umjesto pravog. Neka ljudski razum ne zauzme mjesto gdje bi trebala biti božanska, posvećujuća istina. Krist čeka da zapali vjeru i ljubav u srcima svojih ljudi. Neka pogrešne teorije ne dobiju potporu od ljudi koji bi trebali čvrsto stajati na platformi vječne istine. Bog nas poziva da čvrsto držimo fundamentalnih principa koji su zasnovani na neupitnom autoriteti." {EGW, 8T 298.2; 1904}

Izravno svjedočanstvo koje će uzrokovati rešetanje je svjedočanstvo dano u prošlim godinama. Ovo svjedočanstvo je poruka sadržana u Fundamentalnim Principima pomiješana sa savjetom Istinskog Svjedoka crkvi u Laodiceji.

Konačni ishod rešetanja bit će Božje oživljavanje prvih snažnih iskustava naših pionira, koje su imali nakon velikog razočaranja. Sestra White to potvrđuje nekoliko puta. Jedan primjer nalazi se u njezinom dnevniku, datiranom 27. studenog 1902.

“Duboko sam impresionirana Božjim Duhom da moramo proći kroz teška iskušenja. Svačija vjera biti će testirana. Moramo pažljivo proučiti stare međaše. Ova iskustva iz prošlosti trebaju biti oživljena. Daniel se mora jasno istaknuti s Ivanovim Otkrivenjem kojeg je dobio na Otoku Patmosu.” {EGW, Ms223-1902.11; 1902}
“U našem iskustvu u ovim posljednjim danima susresti ćemo se sa svim zamislivim stvarima koje Sotona može izmisliti da obeskrijepi utvrđene točke naše vjere, koje su u Božjoj providnosti, tako silno blagoslovljene. Ovi temeljni principi moraju se čvrsto držati do kraja. Čitajte Božju riječ.” {EGW, Ms223-1902.13; 1902}

Opet, Bog nas poziva da se čvrsto držimo Fundamentalnih Principa do kraja.

“Mi smo Božji narod koji čuvamo Njegove zapovijedi. U posljednjih pedeset godina svaka faza hereze nam je bila nametnuta, kako bi zamračila naše umove glede naučavanja Riječi – posebice vezano za Kristovu službu u nebeskoj Svetinji, i poruke Neba za ove posljednje dane, koje su dane anđelima iz četrnaestog poglavlja Otkrivenja. Poruke svakog reda i vrste su bile nametnute Adventistima-Sedmoga dana, da zauzmu mjesto istine, koja točkom za točkom je bila tražena sa molitvom i proučavanjem, i potvrđena čudesnom silom Gospodnjom. Ali međaši koji su nas učinili onime što jesmo, biti će očuvani kao što je Bog naznačio kroz svoju riječ i svjedočanstvo Njegovog Duha. On nas poziva da se držimo čvrstim zahvatom vjere, fundamentalnih principa koji su zasnovani na neupitnom autoritetu.” {EGW, SpTB02 59.1; 1904}

Pažljivo proučimo Fundamentalne Principe.

"Živimo u vremenu kada puše svaki vjetar doktrine i kada su oni koji misle da stoje skloni padu. Živimo u vremenu kada se Sotona trudi posaditi sjeme skepticizma i nevjere u svaki um. Živimo u vremenu kada se pogreška podučava tako podmuklo da je vjera mnogih brzo podrivana." {EGW, Ms143-1907.17; 1907}
"Oh, koliko gubimo zanemarujući privilegiju slobodnog sudjelovanja u kruhu života! Zar nećemo odlučno odbiti biti uhvaćeni od neprijatelja naših duša? Zar nećemo staviti izvan našeg dosega sve što odvraća um od istina koje Bog želi da naučimo? Tražimo da postanemo upoznati s knjigama koje jasno izlažu istine za ovo vrijeme. Pažljivo proučimo fundamentalne principe poruke koju Božja djeca proglašavaju diljem svijeta. Informirajmo se o napretku ove poruke. Sada je u tijeku najsvečaniji rad - rad upozoravanja nepokajanog svijeta na dan suda i na skori dolazak našeg Spasitelja na oblacima neba. Bog želi da svako Njegovo dijete ima ulogu u ovom velikom djelu. Pridružimo se pomoći Gospodinu, pomoći Gospodinu protiv moćnih." {EGW, Ms143-1907.18; 1907}

U ovom proučavanju imali smo priliku upoznati se s "knjigama koje jasno izlažu istine za ovo vrijeme". Pogledali smo spise naših pionira o osobnosti Boga. Vidjeli smo "stare dokaze vjere jednom predane svetima". Proučavajući dokaze o ličnosti Boga, također smo vidjeli njihove dokaze za ne prihvaćanje doktrine o Trojstvu. Nažalost, zaboravili smo stup naše vjere u vezi s ličnosti Boga, i zato što smo zaboravili, potrebno je da se prisjetimo "kako nas je Gospodin vodio i Njegovo učenje u našoj prošlosti." Trebali bismo pažljivo proučiti Fundamentalne Principe. Ovo je svrha projekta "The Forgotten Pillar". Potičemo vas da pažljivo proučite prvu i drugu točku Fundamentalnih Principa, koje se bave s prisustvom i ličnošću Boga. Zbog toga smo napravili detaljno proučavanje ličnosti Boga u usporedbi s trenutnim razumijevanjem doktrine Trojstva. Pozivamo vas da pročitate i proučite "Rediscovering the Pillar", što je nastavak ove knjige.