Autoritet Fundamentalnih Principa
U 10. poglavlju Posebnih Svjedočanstava, čitamo kako je Bog uspostavio temelj naše vjere. Sestra White koristila je nekoliko različitih izraza za temelj naše vjere. Koristila je izraze kao što su “platforma vječne istine”, “stupovi naše vjere”, “principi istine”, “točke principa”, “međaši”, i “temeljni principi”—svi se ti izrazi odnose na Fundamentalne Principe. Na samom zaključku tog poglavlja, potvrdila je Božju volju za nas da “On nas poziva da se držimo čvrstim zahvatom vjere, fundamentalnih principa koji su zasnovani na neupitnom autoritetu.”

Autoritet na kojem su fundamentalnih principa zasnovani je neupitan. Oni su rezultat dubokog, i ozbiljnog proučavanja u vrijeme velikog razočaranja, kada je “točkom za točkom bila tražena sa molitvom i proučavanjem, i potvrđena čudesnom silom Gospodnjom”. “Tako su vodeće točke naše vjere, kako ih držimo danas, čvrsto utvrđene. Točka za točkom se jasno izdefinirala,i sva braća su došli u harmoniju.”

Fundamentalni principi su rezultat ozbiljnog proučavanja Biblije naših pionira, nakon isteka vremena 1844. Kako je pokret adventista sedmog dana napredovao, pojavila se potreba za osnivanjem organizacije, što je realizirano 1863. Godine 1872., Adventistička Crkva izdala je dokument pod nazivom “Deklaracija fundamentalnim principima, koje naučavaju i prakticiraju Adventisti Sedmog Dana”. Ovo je bio prvi pisani dokument koji objavljuje fundamentalne principe kao javne izjave vjere Adventista Sedmog Dana.
Ovaj dokument je bio javni sažetak naše vjere i objavio je "ono što je, i što je bilo, s velikom jednoglasnošću, držano od strane" Adventista Sedmog Dana. Napisan je iz razloga "da odgovori na upite" o tome u što Adventisti vjeruju, "da ispravi lažne izjave koje kruže" o njima i da "ukloni pogrešne dojmove".

Danas se još uvijek raspravlja o tome tko je autor sinopsisa jer je izvorno, 1872. godine, ostao anoniman. Godine 1874. James White ga je objavio u Signs of the Times, a Uriah Smith u Review and Heraldu — obojica su se potpisali nad deklaracijom u navedenim izanjima. Godine 1889. Uriah Smith je revidirao deklaraciju, dodavši tri točke; objavljena je u Adventističkom godišnjaku s njegovim potpisom. Uriah Smith je umro 1903. i sva uzastopna tiskanja Fundamentalnih Principa tiskana su pod njegovim imenom. Tiskani su u godišnjacima—svake godine od 1905. do 1914. Sestra White umrla je 1915. i sljedećih 17 godina Deklaracija Fundamentalnih Principa nije tiskana. Njihovo sljedeće pojavljivanje bilo je u Godišnjaku 1931. godine kada su doživjeli značajne izmjene.

Godine 1971. LeRoy Froom je komentirao autorstvo deklaracije iz 1872.: "Iako se pojavljuje anonimno, zapravo ju je komponirao Smith". Nažalost, nije dao nikakve podatke koji bi potkrijepili svoju tvrdnju. Žalosno je vidjeti kako protrinitarijski skolari pridaju Fundamentalnim Principima jako malo važnosti. Njihova je prava vrijednost uvelike smanjena pripisivanjem ovih uvjerenja nekoj maloj skupini ljudi, uglavnom osobnim uvjerenjima Jamesa Whitea ili Uriaha Smitha, umjesto "što je, kao što je bilo, sa velikom složnošću, vjerovano sa njihove strane"[ - strane Adventista Sedmog Dana. 1958. godine časopis Ministry opisao je Fundamentalne Principe na sljedeći način:

“Istina je da je 1872. tiskana ‘Deklaracija fundamentalnih principa koje naučavaju i prakticiraju Adventisti Sedmog Dana’, ali je denominacija nikada nije prihvatila i stoga se ne može smatrati službenom. Očito je mala skupina, možda čak jedna ili dvije, nastojala izraziti riječima ono što su mislili da su stajališta cijele crkve..."[

Problematično je to što nema dokaza koji bi poduprli tvrdnju da Fundamentalni Principi nisu predstavljali vjeru cijelog tijela. Svakako znamo da ih je sestra White podržavala i, samo iz njezina utjecaja, znamo da je ta vjerovanja doista prihvaćene od strane denominacije—to je uz činjenicu da je deklaracije višestruko tiskana kao službeno vjerovanje tijekom 42 godine, tokom cijelog života sestre White.

Ali ne bi trebalo biti spora oko autorstva Fundamentalnih Principa. Imamo citat sestre White o tome tko je njihov autor. Govoreći o Uriah Smithu, sestra White je napisala:

“Brat Smith je bio s nama u usponu ovog djela. On razumije kako smo mi—moj suprug i ja—nosili i napredovali korak po korak i podnosili teškoće, siromaštvo i nedostatak sredstava. S nama su bili ti rani radnici. Posebno je starješina Smith bio jedno s mojim mužem u njegovoj ranoj dobi. ...” {EGW, Ms54-1890.6; 1890}
“Mi smo stajali rame uz rame sa starješinom Smithom u ovom radu dok je Gospodin postavljao temeljne principe. Morali smo stalno raditi protiv ideja pojedinaca, čiji dokaz o njihovoj svjetovnosti bio u njihovom ophođenju u poslovnim odnosima u pogledu rada, i onih mrzovoljnih koji bi se predstavljali sposobnima za odgovornosti, a kojima se nije mogao povjeriti rad jer bi skrenuli na pogrešnu stazu. Činili smo korak za korakom, ne prema ljudskoj mudrosti, već prema mudrosti i uputama Onoga koji je pre mudar da bi pogriješio i predobar da bi nam učinio zlo. Bilo je toliko mnogo elemenata koje je trebalo prokušati i testirati. Zahvaljujem Gospodinu što su starješine Smith, Amadon i Batchellor još uvijek živi. Oni su činili članove naše obitelji u najtežim dijelovima naše povijesti.” {EGW, Ms54-1890.7; 1890}

Prema ovom citatu, tko je postavio temeljne principe?
“Mi smo stajali rame uz rame sa starješinom Smithom u ovom radu dok je Gospodin postavljao temeljne principe”. Gospodin! Gospodin je postavio temeljne principe. Ali tko ih je sastavio u deklaraciju? Svjedočanstvo kaže da je to djelo Uriah Smitha sa Jamesom Whiteom i sestre White; to vidimo kada kaže “mi smo stajali rame uz rame sa starješinom Smithom”. Izraz ‘mi’ objašnjen je u prethodnom paragrafu: “On [Uriah Smith] razumije kako smo mi—moj suprug i ja—nosili i napredovali”. Ovaj citat nam jasno otkriva da je i sestra White bila uključena u rad kada je Gospodin postavljao Fundamentalne Principe.

Istina je da je Deklaracija Fundamentalnih Principa napisala mala grupa ljudi, poimence starješina Smith, James White i Ellen White, ali oni su nastojali riječima izraziti ono što je bilo pravo gledište cjelokupnog crkvenog tijela. Oni su ispravno predstavljali fundamentalne principe— istine primljene na početku našeg rada. Ako to nije slučaj, onda je ova deklaracija u potpunoj suprotnosti onome što sama tvrdi. Ona je napisana da “da odgovori na upite” na što Adventisti Sedmog Dana vjeruju, “da ispravi lažne izjave koje kruže” i da “ukloni pogrešne dojmove”. Ako je ovaj dokument lažno predstavio adventističko stajalište, zašto je bilo dopušteno njegovo neprekidno periodično tiskanje tijekom 42 godine, pod kapom službenog vjerovanja? Ako je to bio osobni stav James Whitea, koji je preminuo 1881, ili Uriah Smitha, koji je preminuo 1903, zašto se deklaracija nastavila štampati pod okriljem službenog vjerovanja sljedećih 11 godina nakon smrti Uriah Smitha? Ukoliko je deklaracija bila samo privatno mišljenje njih dvojice, ona bi izašla iz štampe u trenutku nestanka njihovog utjecaja. No deklaracija je tiskana je sve do smrti Ellen White. Da je ovaj dokument lažno predstavio stav crkve, ne bi li Ellen White digla glas protiv njega? Uvijek je dizala svoj glas protiv pogrešnog predstavljanja stajališta Adventista Sedmog Dana, kao što je učinila s D. M. Canrightom i dr. Kelloggom. Ako su Fundamentalni Principi adventistički stav, onda bi se sva naknadna pretiskavanja trebala pripisati teoriji zavjere. To bi bila najveća teorija zavjere unutar Crkve adventista sedmog dana. Ikad. No, sklad i harmonija Svjedočanstava Ellen White, ranih adventističkih pionira, i tvrdnji iznesenih u Deklaraciji Fundamentalnih Principa, svjedoči o činjenici da je ova deklaracija točan “sažetak glavnih obilježja” vjere Adventista Sedmog Dana, “nad kojima, koliko znamo, stoji jednoglasnost cijeloga tijela”.

Smrću sestre White 1915. prestalo je tiskati Fundamentalnih Principa. Od 1915. nadalje Godišnjak nije tiskao nijednu izjavu vjere sve do 1931. U to su vrijeme Fundamentalni Principi doživjeli značajne promjene. Po prvi put, Trojstvo je u Fundamentalne Principe. U točkama 2. i 3. stoji:

“2. Božanstvo, ili Trojstvo, sastoji se od Vječnog Oca, osobnog, duhovnog Bića, svemoćnog, sveprisutnog, sveznajućeg, beskonačnog u mudrosti i ljubavi; Gospodina Isusa Krista, Sina Vječnog Oca, po kojem je sve stvoreno i po kome će se postići spasenje otkupljenih domaćina; Duh Sveti, treća osoba Božanstva, velika moć obnavljanja u djelu otkupljenja. Mat. 28:19.”
“3. Isus Krist je sâm Bog, koji je iste prirode i esencije kao i Vječni Otac ...”

Ova promjena, u korist Trojstva, pojavila se šesnaest godina nakon smrti sestre White. Usporedba ove izjave s originalnim Fundamentalnim Principima pokazuje nekoliko upečatljivih razlika. Otac je još uvijek opisan kao osobno, duhovno Biće, stvoritelj svih stvari, ali se više ne naziva "jednim Bogom". Isus Krist je još uvijek Sin Vječnog Oca, preko kojega je Otac sve stvorio; te je također, iste naravi i bîti kao i Otac. Iako su to bili pojmovi korišteni za objašnjenje ličnosti Oca i Sina u prijašnjoj izjavi, postavlja se pitanje značenja pojma “osobnog duhovnog bića” koje je sâm po sebi svugdje prisutno? Duh Sveti više nije predstavnik Oca, niti sredstvo Očeve sveprisutnosti. Ova izjava, iako ima jako sličnu retoriku originalnih Fundamentalnih Principa, odstupa od našeg originalnog učenja o prisutnosti i ličnosti Boga.

Prema LeRoyu Froomu, ovu izjavu je u potpunosti napisao Francis Wilcox, uz odobrenje trojice drugih braće (C.H. Watson, M.E. Kern i E.R. Palmer). U neobjavljenom radu The Seventh-day Adventist Church in Mission: 1919-1979, čitamo kako je stariji Wilcox dao ovu izjavu suprotno vjerovanju crkvenog tijela i objavio je bez njihovog odobrenja.

“Shvativši da Odbor Generalne konferencije ili bilo koje drugo crkveno tijelo nikada ne bi prihvatilo dokument u obliku u kojem je pisano, starješina Wilcox, u potpunom saznanju grupe [C.H. Watson, M.E. Kern and E.R. Palmer], predao je Izjavu izravno Edsonu Rogersu, statističaru Generalne konferencije, koji je objavio u izdanju Godišnjaka iz 1931. godine, gdje se od tada pojavljuje. Stoga je bez službene suglasnosti Odbora Generalne konferencije i bez ikakvog formalnog denominacijskog usvajanja, izjava starješine Wilcoxa postala prihvaćena izjava naše vjere.”

U 1980. godini, posljednja promjena javnog sažetka vjere adventista sedmog dana je napravljena. Generalna konferencija je glasala za usvajanje današnje službene izjave:
“Postoji jedan Bog: Otac, Sin i Sveti Duh, jedinstvo tri vječne Osobe. Bog je besmrtan, svemoguć, sveznajuć, iznad svega i uvijek nazočan. On je neograničen i izvan moći ljudske spoznaje; pa ipak poznat po onome kako se sam objavio. On je vječno dostojan da Ga obožava, poštuje i da Mu služi sve što je stvoreno”

U ovom kratkom povijesnom pregledu vidimo da je izjava iz 1931. godine "među korak" između izvornog adventističkog vjerovanja prema potpunoj trinitarijanskom vjerovanju.

Promjena u našim vjerovanjima dogodila se tijekom vremena s mnogim raspravama i proučavanjima Biblije. Naša adventistička povijest ostavila je trag tih promjena. Ako smo iskreni tragači za istinom, valja nam detaljno proučiti ovo pitanje. Možemo li vidjeti, u našoj adventističkoj povijesti, zašto smo napustili prvu točku Fundamentalnih Principa u korist doktrine o Trojstvu? Svakako! U sljedećim poglavljima pogledat ćemo neke povijesne dokumente koji pokazuju zašto smo se pomaknuli od prve točke Fundamentalnih Principa, kojih smo se držali u ranim godinama, u prilog prihvaćanja doktrine o Trojstvu. Tijekom proučavanja ovih dokumenata, pozivamo vas da s molitvom procijenite te promjene sa svojim vlastitim vjerovanjima.
