Konstruktivna kritika
Prva točka Fundamentalnih Principa odgovara na pitanje: tko je Bog, i što sačinjava Njegovu ličnost, i kako razumijemo Njegovu prisutnost?

“I - Da postoji jedan Bog, osobno, duhovno biće, stvoritelj svih stvari, svemoguć, sveznajuć, i vječan; beskonačan u mudrosti, svetosti, pravednosti, dobroti, istini i milosti; nepromjenjiv, i svugdje prisutan po svojem predstavniku, Svetome Duhu. Ps. 139:7.”

Jedan Bog, Stvoritelj, identificiran je kao Otac, jer druga točka Fundamentalnih Principa navodi da je Isus Krist, Sin Vječnog Oca, onaj po kome je Bog stvorio sve stvari. Ličnost Boga izražena je izrazom "osobno duhovno biće". Uskoro ćemo vidjeti da ovaj izraz označava da Otac ima materijalno tijelo, fizičku manifestaciju. Dakle, u svojoj ličnosti, prisutan je samo tamo gdje fizički boravi. Ali, Njegova prisutnost nije ograničena Njegovom ličnosti jer je On "svugdje prisutan po svojem predstavniku, Svetome Duhu". Tijekom naše povijesti, ovo razumijevanje ličnosti Boga, kako je izraženo u prvoj točki Fundamentalnih Principa, primilo je konstruktivnu kritiku; pod "konstruktivnom kritikom" mislimo na kritiku koja je poduprta Biblijom.
Citati koji slijede su konstruktivna kritika na naše originalno razumijevanje ličnosti Boga, od jednog istaknutog trinitarijanskog brata u Adventističkom svijetu. Zanimljivo je da je on priznao autoritet Fundamentalnih Principa, a istovremeno vjerovao u doktrinu o Trojstvu. Smatramo ovaj dokument veoma značajnim u promjeni naših uvjerenje od nekadašnjih Fundamentalnih Principa do današnjeg adventističkog trinitarijanskog vjerovanja.

Ovom bratu postavljeno je pitanje, “Ne vjerujete li u osobnog, opipljivog Boga?”:

“Zasigurno. Beskonačno, božansko, osobno biće je osnova religije. Obožavanje zahtijeva nekoga voljeti, pokoravati mu se, vjerovati mu. Vjera u osobnog Boga je sama srž kršćanske religije. Koncepcija Boga kao Sva-Energija, beskonačna Moć, sveprožimajuća Prisutnost, prevelika je za ljudski um; mora postojati nešto opipljivije, ograničenije, na kojemu se usredotočuje um u bogoslužju. Iz tog razloga je Krist došao k nama na sliku Božje ličnosti, drugog Adama, da bi nam svojim životom ljubavi i samopožrtvovnosti pokazao karakter i ličnost Boga. Bogu možemo pristupiti samo kroz Krista.”

“On, koji je odsjaj slave i otisak bića njegova te sve nosi riječju sile svoje, pošto kroz sebe izvrši očišćenje grijeha naših, sjede zdesna Veličanstvu u visinama.”
“‘Koji je sjaj slave njegove i impresija njegove bîti, i sve što drži riječju svoje moći’”
“Apostol kaže: ‘A mi svi koji otkrivenim licem slavu Gospodnju kao u zrcalu gledamo, u isti se lik preobražavamo iz slave u slavu, kao od Gospodnjega Duha.’ 2 Kor. 3: 18. Koliko je lijepa ta slika!... Gledajući Krista u njegovim čudima, njegovim iskušenjima, njegovom uzvišenju, u njegovom životu samoodricanja, njegovom ‘išao je zemljom čineći dobro’, možemo promatrati Božju ličnost i moć. A kako je samo velika nada za nas u činjenici da u Kristu nalazimo kvalitete koje nisu čovjeku čudne i strane, nego srodne mentalne i moralne osobine; tako da možemo vidjeti i shvatiti stvarnu, a ne samo teološku ili apstraktnu ili figurativnu istinu, u izjavi apostola: ‘sada smo djeca Božja.’ 1. Ivanova 3:2.”
“Činjenica da je Bog tako velik da ne možemo stvoriti jasnu mentalnu sliku o njegovom fizičkom izgledu ne treba umanjivati ​​u našem umu stvarnost Njegove ličnosti, niti je ova koncepcija u razmimoilaženju s onim posebnim izrazima o Bogu u nekom određenom obliku ili mjestu. Doista, postoje Biblijski tekstovi koji prikazuju Boga u ovom određenom obliku, i može se reći u ograničenoj formi, kao sjedenje na prijestolju na nebu, ili kao stanovanje u hramu u Jeruzalemu, 1. Kraljevima 22,19; Palam 11: 4; Matej 21:12, 13.”
“Ljudski um je ograničen i ne može shvatiti beskonačnost. Prirodno, želimo formirati određenu, jasno definiranu koncepciju bića koje obožavamo. Biblija zadovoljava ovu ljudsku potrebu kao i sve druge naše duhovne zahtjeve, a u četrdesetom poglavlju Izaije prorok se bavi tim pitanjem Božje osobnog izgleda na čudesan način. ‘Snažno podigni svoj glas, glasniče radosne vijesti, Jeruzaleme! Podigni ga, ne boj se! Reci gradovima Judinim: »Evo Boga vašega.« Kao pastir napasat će stado svoje; mišicom svojom skupit će jaganjce i nosit će ih u naručju svojemu, a dojilice voditi polako.’”
“‘Tko je svojom pregršću izmjerio vode i nebesa premjerio pedljem? Tko li je mjerilom razmjerio prah zemaljski i utezima odmjerio planine, a tezuljom brjegove? S kime ćete dakle usporedit’ Boga? I s kakvim ga likom prispodobiti? Zar ne znate? Zar niste čuli? Nije li vam od iskona objavljeno? Niste li razumjeli od utemeljenja zemlje? To je onaj koji stoluje nad krugom zemaljskim, čiji su pak stanovnici poput skakavaca; ko zastor je razastro nebesa i ko šator ih za stan razapeo. »S kime ćete me dakle usporediti i tko mi je ravan?« veli Sveti. Podignite uvis oči svoje i razvidite: tko je to stvorio? Onaj koji na broj izvodi vojsku njihovu, on ih sve zove po imenu. Zbog velike snage njegove i jakosti sile njegove, nijedno ne izosta. Zar ne znaš? Zar nisi čuo? Vječni Bog, Gospod, Stvoritelj krajeva zemaljskih, nije se umorio niti je iznemogao. Njegov je razbor nedokučiv. Umornomu snagu daje, a nejakima krjepkost uvećava. I momci se umore i smalakšu, i mladići sustaju sveudilj. Ali koji čekaju na Gospoda, snaga im se obnavlja; podižu se na krilima kao orlovi, trče i ne malakšu, hode i ne umaraju se.’ Izaija 40:9,11,12,18,21,22,25,26,28-31.”
“Ovdje je najljepši opis Boga. Spominje mu dlan, ruku, grudi. On je opisan da ‘sjedi na krugu zemlje’, on odmjerio nebo s rasponom, on drži vode u dlanu svoje ruke; tako da nema sumnje da je Bog definitivno, stvarno, osobno biće. Samo apstraktno načelo, zakon, sila nije mogla imati dlan, ruku. Bog je osoba, premda preveliki za nas da shvatimo, kao što Job kaže: ‘Gle, Bog je velik i ne možemo ga spoznati’ Job 36:26. ….”
“Ovo veliko biće predstavljeno je da sjedi na krugu zemljskom. Zemljina orbita je gotovo dvjesto milijuna milja u promjeru. Bîće tako veliko da zauzima mjesto takvih razmjera je sasvim izvan našeg shvaćanja u pogledu njegove forme. Prorok to prepoznaje i tako skreće našu pozornost s nagađanja o veličini i obliku Boga pokazujući nam apsurdnost pokušaja da se formira čak i mentalna slika, ukazujući da je to blisko idolopoklonstvu. Vidi stihove 18-21. Zatim nam pokazuje gdje možemo pronaći pravu predodžbu o Bogu, ukazujući na ono što je napravio: ‘Podignite uvis oči svoje i razvidite: tko je to stvorio?’ To je također bila Pavlova zamisao: ‘Jer ono nevidljivo njegovo, njegova vječna i sila i božanstvo, umom se razabire u djelima od stvaranja svijeta, tako da nemaju isprike.’ Rimljanima 01:20.”
“Rasprave o Božjem obliku su krajnje besmislene i služe samo da podcjenjuju naše koncepcije o onome tko je iznad svih stvari, i stoga se ne može usporediti u obliku ili veličini ili slavi ili veličanstvu s bilo čim što je čovjek ikada vidio ili koji je unutar svoje moći da zamisli. U prisutnosti ovakvih pitanja moramo samo priznati našu glupost i nesposobnost, i pokloniti naše glave strahopoštovanjem i poštovanjem u prisutnosti Ličnosti, Inteligentnog Bića, za postojanje koje sva priroda nosi određeno i pozitivno svjedočanstvo, ali što je daleko izvan našeg shvaćanja kao što su granice prostora i vremena.”

Kao što je ranije spomenuto, ovaj brat priznaje Fundamentalne Principe, ali vjeruje u Trojstvo. Evo kratkog sažetka njegove konstruktivne kritike o ličnosti Boga: Bog je određeno, stvarno, osobno biće koje ima oblik – "Doista, postoje Biblijski tekstovi koji prikazuju Boga u ovom određenom obliku, i može se reći u ograničenoj formi, kao sjedenje na prijestolju na nebu". Razlog zašto to zagovara je radi toga što vjeruje da je potrebno za nas, ograničena ljudska bića, imati određeni objekt štovanja. Ali on proširuje ideju o "ograničenom" Bogu svjedočanstvom iz Izaije 40. poglavlja, koje dokazuje da je Bog "sasvim izvan našeg shvaćanja u pogledu njegove forme". Svaka vrsta konceptualizacije Božjeg bića, u bilo kojem obliku, slična je idolopoklonstvu. "Rasprave o Božjem obliku su krajnje besmislene". Prava realnost ličnosti beskonačnog Boga je izvan našeg razumijevanja. Božja realna ličnost je više od tajne za naša ograničena razmišljanja. To je zato što je Bog "daleko izvan našeg shvaćanja kao što su granice prostora i vremena". Za ovog brata, razumijevanje Božje ličnosti samo kao određenog bića je na jedan način istinito, ali na drugi način neispravno. Istina je da se Bog predstavio " u nekom određenom obliku ili mjestu", jer "mora postojati nešto opipljivije, ograničenije, na kojemu se usredotočuje um u bogoslužju". Jednostavno razumijevanje Boga kao određenog i opipljivog bića je ograničavajuće za Boga. Sažetak njegove kritike je da bi trebali formirati naše koncepte o Bogu izvan "granice prostora i vremena".

Molimo vas da iskreno razmotrite razloge vjere ovog brata. Razumijevanje njegovih argumenata je važno jer je imalo važnu ulogu u povijesti Adventista Sedmog Dana, kao odvažan korak dalje od Fundamentalnih Principa. Ovi argumenti nisu trivijalni; vrlo su uvjerljivi i potičemo vas na njihovo promišljanje. Možda se slažete s njima, ali dopustite nam da razotkrijemo zabludu. Ovi citati su iz knjige dr. Kellogga “Živi Hram”. Iz odjeljka pod nazivom “Beskonačna Inteligencija kao Osobno Biće”, stranice 29 do 33, odlomci izražavaju Kelloggov stav o ličnosti Boga, što je bio glavni problem s njegovom knjigom.

To što ste upravo pročitali je upravo ono na što je sestra White mislila kada je rekla: “Imam nekoliko stvari za reći našim učiteljima u svezi sa knjigom Živi Hram. Budite oprezni kako podupirete izjave ove knjige glede ličnosti Boga. Kako mi je Gospod pokazao stvari, ovi sentimenti ne nose odobrenje Božje. One su zamka koje je neprijatelj pripremio za ove posljednje dane...” {EGW, Lt211-1903.1; 1903}

U trenutnoj kontroverzi u adventističkoj crkvi u vezi sa doktrinom o Trojstvu, osobno smo pokušavali preusmjeriti kontroverzu s doktrine o Trojstvu na doktrinu o ličnosti Boga. Kada god bi smo predstavili stav prve točke Fundamentalnih Principa, naišli bi na protu argumente koji se u velikoj mjeri preklapaju s Dr. Kelloggovom vjerovanju o ličnosti Boga, zagovaranom u knjizi "Živi Hram". Ta situacija se uzastopno ponavlja. Kada se fokus pomakne s pitanja Trojstva na ličnost Boga, Kelloggovi pogledi o ličnosti Boga često odzvanjaju kod zagovornika doktrine o Trojstvu. Kvaliteta ili stanje koja Boga čine osobom je misterij u doktrini o Trojstvu, i često Kelloggovo vjerovanje o ličnosti Boga preklapa se s trinitarijskim razumijevanjem Božje osobe.

Neki ljudi čije razumijevanje ličnosti Boga se preklapa sa razumijevanjem Dr. Kellogga, padaju pod iskušenje misliti da postoje neke druge sporne stvari u "Živom Hramu", od ovih navedenih. Sljedeći dokazi sugeriraju upravo suprotno. Postoji pismo od Dr. Kellogga Williamu C. Whiteu, u kojem Dr. Kellogg predlaže "rezanje nekoliko stranica" iz tri tisuće primjeraka "Živog Hrama" - upravo onih stranica na kojima se pojavljuju "posebno sporne stvari, poput komentara na Izaiju 40" i vjerovanje o ličnosti Boga (upravo stranice koje smo čitali).

Some people find Dr. Kellogg’s understanding of God’s personality resonates with their understanding, yet they are tempted to think that there are other things objectionable with the Living Temple. The following evidence suggests the very opposite. There is a letter from Dr. Kellogg to William C. White, where Dr. Kellogg proposes to “cutting out a few leaves” from the three thousand copies of the Living Temple—those very leaves containing “specially objectionable things appear, such as the comment on Isaiah 40” and the sentiments regarding the personality of God (the pages we have read).

“Sanatorijum ima na raspolaganju, otkrio sam, dvije ili tri tisuće knjiga koje su prodane, ali koje su vraćene otkako je knjiga osuđena. Postavilo se pitanje, što učiniti s njima? Palо mi je na pamet da ih možda možemo spasiti rezanjem nekoliko stranica na kojima se pojavljuju posebno sporne stvari, poput komentara na Izaiju 40, koji sam posudio od A.T. Jonesa, i stranice na kojoj se pojavljuje nesretni naslov ‘Ličnost Boga', i umetanjem stranica koje sadrže jasnu izjavu biblijskog pogleda na Boga kao osobe prezentiranu u članku starješine Haskella u 'Reviewu' prije nekoliko tjedana. Ove knjige bi se prodavale starim pacijentima koji jako traže knjigu za božićne poklone...”

Koji je stvarni problem s razmišljanjem u "Živom Hramu"? Proučit ćemo to pitanje do same drži; no površno gledano, jasno vidimo da je problem odstupanje od temelja naše vjere - Fundamentalnih Principa - u pogledu ličnosti Boga i gdje je Njegova prisutnost.

“Bila sam upućena od strane Nebeskog glasnika da su neka rasuđivanja u knjizi ‘Živi Hram’ netočna i da će ta razmišljanja odvesti u zabludu umove onih koji nisu temeljito utemeljeni na temeljnim principima sadašnje istine. Ona uvode ono što je ništa više nego obična nagađanja vezano za ličnost Boga i gdje je Njegova prisutnost.” {EGW, SpTB02 51.3; 1904}

Dr. Kellogg je uveo ideje koje su "ništa više nego obična nagađanja vezano za ličnost Boga", čime je odstupio od temelja naše vjere—Fundamentalnih Principa. Neslaganje između Kelloggovog učenja i Fundamentalnih Principa nalazi se u prvoj točki koja kaže da "postoji jedan Bog, osobno, duhovno biće, stvoritelj svih stvari,… i svugdje prisutan po svojem predstavniku, Svetome Duhu. Ps. 139:7."

Sestra White nas je izravno upozorila na sentimente izražena u "Živom Hramu" u vezi s ličnošću Boga. Oni nisu u skladu s prvom točkom Fundamentalnih Principa, koji su bili dio temelja naše vjere.

“Morala sam mnogo pisati o čudnim doktrinama i teorijama izraženim u 'Živom Hramu'. Ukoliko bi se su ove teorije prihvatile od strane našeg naroda, jaki stupovi naše vjere i istine koje su učinile Adventiste Sedmog Dana onim što jesu, bile bi odstranjene. Morala sam pokazati neispravnost ovih doktrina, predstavljajući ih kao vrstu hereze posljednjih dana. Riječ Božja nam kaže da će upravo takvo učenje biti uvedeno u ovo vrijeme.” {EGW, Lt250-1903.2; 1903}

Danas svjedočimo širokom prihvaćanju Kelloggovih teorija o ličnosti Boga. Činjenica da prva točka Fundamentalnih Principa više nije prisutna u našem vjerovanju, dokazuje da su Kelloggove teorije o ličnosti Boga imale utjecaj na oblikovanje naših vjerovanja.

“Jedan za drugim dolaze k meni, tražeći me da objasnim stajališta u knjizi "Živi Hram". Odgovaram: "Oni su neobjašnjivi." Izraženi sentimenti ne daju istinsko znanje o Bogu. Kroz cijelu knjigu su odlomci Svetog Pisma. Pismo je korišteno na takav način da se zabludu prikaže kao istinu. Pogrešne teorije su prikazane na tako ugodan način da, ukoliko se ne bude oprezan, mnogi će biti zavedeni.” {EGW, SpTB02 52.1; 1904}

Zabluda se prikazuje kao istina, i mnogi su zavedeni.
