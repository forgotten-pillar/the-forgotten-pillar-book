Ispitivanje testa
U odgovoru sestre White na priznanje Kelloggove vjere u doktrinu o Trojstvu, i njegovim naporima da pokrpa Živi Hram sa tom doktrinom, vidimo da je ona na doktrinu o Trojstvu gledala kao na teoriju koja nije u skladu sa svjetlom koje joj je dano u vezi sa doktrinom o ličnosti Boga. U njezinom reaktivnom uzdizanju istine o Božjoj osobnosti i prisjećanju njezinih prošlih vizija, vidimo da doktrina o Trojstvu lišava Božji narod njegovog prošlog iskustava. U njezinom reaktivnom prisjećanju na to kako je Bog postavio fundamentalne principe, vidimo da doktrina o Trojstvu ruši stupove naše vjere i odvodi nas od temeljnih principa. To se može jednostavno dokazati uspoređujući naša sadašnja Temeljna vjerovanja sa Fundamentalnim Principima koje smo zagovarali u našoj prošlosti.

Imajući na umu odgovor sestre White na Kelloggovu vjeru o doktrini o Trojstvu, osvrnimo se na karakteristike Kellogovih teorija koje je opisala u poglavlju "Temelji naše vjere". Kada sestra White govori o Kelloggovim teorijama o Bogu, postavimo si pitanje: "imaju li njezini citati smisla ako se doktrina Trojstva primijeni u njihov kontekst?" Ispitajmo svaku navedenu karakteristiku.
Dali doktrina o Trojstvu “liši Božji narod njihovog prošlog iskustva”?
“One [spiritualističke teorije] uništavaju učinkovitost istine nebeskog porijekla i liše Božji narod njihovog prošlog iskustva, zauzvrat dajući im lažne znanosti.” {EGW, SpTB02 54.1; 1904}

“Ovaj temelj je izgrađen od strane Najvećeg Radnika, i održati će se na oluji i buri. Hoće li mu dopustiti da ovaj čovjek [Kellogg] predstavi doktrine koje opovrgavaju prošlo iskustvo Božjeg naroda? Došlo je vrijeme za odlučnu akciju.” {EGW, SpTB02 54.2; 1904}

“Koji bi to utjecaj mogao, u ovom dijelu povijesti, na nepošten, snažan način srušiti temelje naše vjere – temelj koji je bio postavljen na početku našeg rada sa molitvom i proučavanjem Riječi i Otkrivenja? Na tom temelju smo gradili posljednjih pedeset godina. Smatraš li da nemam što reći kada vidim početak rada koji bi uklonio neke od stupova naše vjere? Moram poslušati naredbu, ‘Suoči se!’” {EGW, SpTB02 58.1; 1904}
Prema svjedočenju sestre White, temelj naše vjere bili su Fundamentalni Principi. Oni trenutno više ne predstavljaju našu vjeru. Najveća razlika između današnjih Temeljnih Vjerovanja i ondašnjih Fundamentalnih Principa je točka oko razumijevanja tko i što je Bog. Umjesto istine da je jedan Bog - Otac, kao osobno duhovno biće, imamo vjerovanje da je jedan Bog - Otac, Sin i Duh Sveti, zajednica triju osoba. Iz perspektive iskustva našeg naroda, kako je Bog uspostavio prvu točku Fundamentalnih Principa, da li nova doktrina o Bogu, tko je On i što je On, lišila Božji narod njegovog prošlog iskustva?
Dali doktrina o Trojstvu ruši stupove naše vjere, ili odvodi od temeljnih principa?
“Bila sam upućena od strane Nebeskog glasnika da su neka rasuđivanja u knjizi ‘Živi Hram’ netočna i da će ta razmišljanja odvesti u zabludu umove onih koji nisu temeljito utemeljeni na temeljnim principima sadašnje istine.” {EGW, SpTB02 51.3; 1904}
“U vremenu kada se izdala knjiga ‘Živi Hram’, u noćnoj viziji, predstavljeni su mi prikazi koji su ukazivali na približavanje neke opasnosti, te da se za nju moram pripremiti pisanjem stvari koje mi je Bog objavio vezano za temeljne principe naše vjere.” {EGW, SpTB02 52.3; 1904}

“Neprijatelj duša tražio je da uvede pretpostavku da će nastati velika reformacija među Adventistima Sedmog Dana, i da će se ta reforma sačinjavati od odstupanja od doktrina koje stoje kao stupovi naše vjere i da će se pokrenuti proces reorganizacije. Kada bi takva reformacija nastupila, kakav bi bio rezultat? Principi istine koje Bog u svojoj mudrosti dao crkvi ostatka bili bi odbačeni. Naša religija bi se promijenila. Fundamentalni principi koji su održavali posao posljednjih pedeset godina proglasili bi se greškom. Nova organizacija bi se osnovala. Knjige novog reda bi se napisale. Uveo bi se sistem intelektualne filozofije.” {EGW, SpTB02 54.3; 1904} 
Teorije dr. Kellogga o ličnosti Boga, ako budu prihvaćene, pokrenule bi reformaciju unutar Adventističke crkve. Na temelju intelektualne filozofije, oni bi nas naveli da se odreknemo nekih doktrina koje stoje kao stupovi naše vjere, osuđujući Temeljna načela kao zabludu. Da li je moguće da smo prihvaćanjem nove doktrine o Trojstvu ušli u novu organizaciju, drugačiju u odnosu na stare Fundamentalne Principe?
“Prije nego što sam poslala svjedočanstva o naporima neprijatelja da potkopa temelje naše vjere kroz širenje zavodljivih teorija, pročitala sam o incidentu o brodu u koji se suočio sa ledenjakom u magli…” {EGW, SpTB02 55.3; 1904}

“Poruke svakog reda i vrste su bile nametnute Adventistima-Sedmoga dana, da zauzmu mjesto istine, koja točkom za točkom je bila tražena sa molitvom i proučavanjem, i potvrđena čudesnom silom Gospodnjom. Ali međaši koji su nas učinili onime što jesmo, biti će očuvani kao što je Bog naznačio kroz svoju riječ i svjedočanstvo Njegovog Duha. On nas poziva da se držimo čvrstim zahvatom vjere, fundamentalnih principa koji su zasnovani na neupitnom autoritetu.” {EGW, SpTB02 59.1; 1904}

Doktrina o ličnosti Boga bila je stup naše vjere. Doktrina o ličnosti Boga izražena je u prvoj točki Fundamentalnih Principa. Da li je moguće da smo prihvaćanjem doktrine o Trojstvu srušili upravo taj stup naše vjere? Je li moguće da smo prihvaćanjem doktrine o Trojstvu skrenuli s ovog temeljnog principa—ličnosti Boga?
Ukida li Trojstvo doktrinu o ličnosti Boga?
“Ona [razmišljanja Živog Hrama] uvode ono što je ništa više nego obična nagađanja vezano za ličnost Boga i gdje je Njegova prisutnost.” {EGW, SpTB02 51.3; 1904}
“Spiritualističke teorije o ličnosti Boga, praćene njihovim logičnim zaključkom, oduzimaju cjelokupno kršćansko razumijevanje.” {EGW, SpTB02 54.1; 1904}
“‘Živi Hram’ sadrži alfu tih teorija. Znala sam da će omega ubrzo uslijediti; i drhtala sam za naš narod. Znala sam da moram upozoriti našu braću i sestre da ne ulaze u kontroverzu oko prisutnosti i ličnosti Boga. Sentimenti u knjizi ‘Živi Hram’ u vezane za tu točku su netočni. Sveto Pismo koje se koristilo za potkrijepljenje te doktrine, je pogrešno primijenjeno.” {EGW, SpTB02 53.2; 1904}
Teorije koje je Kellogg iznio u Živom hramu su spekulativne u pogledu ličnosti Boga i Njegove prisutnosti. Te se teorije bave pitanjem kvalitete ili stanja koje Boga čine osobom. Bog nam je dao jasno svjetlo u vezi s ovim pitanjem u našim Fundamentalnim Principima. Dali je moguće da doktrina o Trojstvu baca sumnju na ovo jasno svjetlo u pogledu ličnosti Boga?
Da li je doktrina o Trojstvu predstavljena kao da ju Sestra White podržava?
“U raspravi koja je nastala među našom braćom u vezi s učenjima ove knjige, oni koji podupiru njezinu široku cirkulaciju izjavili su: ‘Ona sadrži upravo one sentimente koje Sestra White podučava’. Ova tvrdnja pogodila je moje srce. Osjećala sam se slomljenom; jer sam znala da takva prikazivanja stvari nisu istinita.” {EGW, SpTB02 53.1; 1904} 

“Primorana sam govoriti i odbiti tvrdnje da se učenja ‘Živog Hrama’ mogu poduprijeti tvrdnjama iz mojih spisa. U toj knjizi mogu postojati izrazi i sentimenti koji su u skladu s mojim spisima. U mojim spisima mogu biti mnoge tvrdnje koje, uzete iz njihovog konteksta i tumačene prema umu pisca ‘Živog Hrama’, čini se da su u skladu s učenjima ove knjige. I samo tako se može potkrijepiti tvrdnja da su sentimenti u ‘Živom Hramu’ u skladu s mojim spisima. Ali, Bože sačuvaj da taj sentiment prevlada.” {EGW, SpTB02 53.3; 1904}

U ovom trenutku imamo mnogo neodgovorenih pitanja. No, dok nastavljamo proučavati prvu točku Fundamentalnih Principa, pronaći ćemo odgovore na sva ova pitanja. Do sada, u svjetlu Fundamentalnih Principa, vjera u doktrinu o Trojstvu postaje vrlo upitna. Kako bi se obranila doktrina Trojstva, autoritet Fundamentalnih Principa mora biti kompromitiran. U nastavku ćemo ukratko proučiti njihov autoritet, kontekst u adventističkoj povijesti i Božju svrhu kojom ih je dao. Također ćemo razmotriti tko je bio pravi autor Fundamentalnih Principa i njihovu ulogu u sadašnjem vremenu.
