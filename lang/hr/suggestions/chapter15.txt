Dr. Kellogg i doktrina o Trojstvu
Ključni problem Kellogg ove kontroverze bio su sentimenti o ličnosti Boga, koji su odstupali od temelja naše vjere, koje je Bog uspostavio na početku našeg rada. Rečeno nam je da "Mnoge stvari sličnog karaktera pojaviti će se u budućnosti". U knjizi, Živi Hram, vidimo sentimente o ličnosti Boga i Njegovoj prisutnosti, koji su odstupali od Fundamentalnih Principa. Ovaj korak nikada nije trebao biti napravljen! Ali postavljamo pitanje, kamo je ovaj korak vodio? Vidjet ćemo pokazatelje da je ovaj korak vodio prema doktrini o Trojstvu. Sestra White je prorekla da će Kellogg-ov korak voditi prema Omega odpadu. Možemo li vidjeti vezu između Kellogg-ove kontroverze i doktrine u Trojstvu?

U ovom poglavlju želimo vam predstaviti vezu između Kelloggove kontroverze i doktrine o Trojstvu. Važno je naglasiti da Živi Hram ne sadrži ovu doktrinu kako se ona danas vjeruje. Glavni problem s Kelloggovim učenjem bio je odstupanje od Fundamentalnih Principa, koji su bili temelj naše vjere. Informacije koje ćemo vam predstaviti otkrivaju da je dr. Kellogg opravdao svoje postupke odstupanjem od temelja kroz svoje vjerovanje u doktrinu Trojstva. Stoga, naš glavni fokus ne bi trebao biti prepoznavanje doktrine Trojstva u Kelloggovim argumentima, već u razumijevanju razlika između Kelloggovih učenja i učenja Fundamentalnih Principa u vezi s "ličnosti Boga i gdje je Njegova prisutnost". Drugim riječima, koji su to konkretno koraci koje je Kellogg napravio odstupajući od temelja naše vjere? Ovaj pristup zagovara Duh Proroštva i pomoći će nam da izbjegnemo spekulacije u vezi s Kelloggovim motivima - pomoći će nam da se usredotočimo na istinu. Ellen White nam govori da u Živom Hramu postoje mnoge dobre stvari, ali su pomiješane sa lažnim, obmanjujućim teorijama o ličnosti Boga i Krista.

“Knjiga Živi hram sadrži lažne, obmanjujuće sentimente o ličnosti Boga i Krista. Gospodin mi je otvorio pravo značenje tih sentimenta, pokazujući mi da, ako se čvrsto ne odbace, mogu prevariti čak i odabrane. Dragocjena istina i lijepe misli isprepletene su s lažnim, obmanjujućim teorijama. Tako je istina korištena za potkrepljivanje najopasnijih zabluda. Dragocjene predstave o Bogu su tako pogrešno prikazane da izgleda kao da podržavaju zablude koje je izvorio veliki otpadnik. Sentimenti koji pripadaju Božjim otkrivenjima pomiješani su s zabludama, obmanjujućim teorijama sotonskih agencija.” {EGW, Lt146-1905.2; 1905}
“U kontroverzi oko ovih teorija tvrdilo se da sam vjerovala i učila iste stvari koje sam bila navedena osuditi u knjizi Živi hram. To poričem. U ime Isusa Krista iz Nazareta, kažem da to nije tako.” {EGW, Lt146-1905.3; 1905}

Ova mješavina istine i zablude čini stvar teškom. U očima pristaša doktrine o Trojstvu, problem je isključivo pripisan panteizmu, a dokazi Kelloggovog vjerovanja u doktrinu Trojstva tumače se kao vjerovanje u lažno Trojstvo; ukor sestre White pripisuje se obrani "ispravnog" Trojstva, za koje se pretpostavlja da je vjerovala. Nažalost, takva interpretacija ne pripisuje obranu sestre White Fundamentalnih Principa u vezi ličnosti Boga i Krista, stoga je to pogrešno tumačenje njezinog rada. U nastavku pogledat ćemo povijesne podatke iz perspektive adventističke istine o ličnosti Boga, koja je činila temelj naše vjere. S ovom perspektivom, vjerujemo da će povijesni podaci zasjati u novom svjetlu i potaknuti iskren i konstruktivan dijalog u našoj crkvi.
Prepiska Dr. Kellogga i brata Butlera
U nastavku slijedi poznatu prepisku između dr. Kellogga i G. I. Butlera o knjizi, Živi Hram. Ovdje vidimo dr. Kelloggove prigovore vezane za kontroverzu. Pisao je bratu Butleru:

“Koliko ja mogu razumjeti, teškoća koja se pronalazi u knjizi 'Živi Hram' može se sumirati u sljedećem pitanju: Je li Sveti Duh osoba? Ti kažeš - ne. Ja sam pretpostavljao da to proizlazi iz Svetog Pisma iz razloga što se osobna zamjenica 'on' koristi onda kada se govori o Svetom Duhu. Sestra White koristi zamjenicu 'on' i rekla je više puta da je Sveti Duh treća osoba Božanstva. Kako Sveti Duh može biti treća osoba, a da uopće ne bude osoba, teško mi je uvidjeti.”

Prema perspektivi dr. Kellogga, cijeli problem s knjigom 'Živi hram' svodi se na pitanje "Je li Sveti Duh osoba?". Očito je da on ne zagovara neosobnog Boga, kako ga se često optužuje. Štoviše, čak vjeruje da je Sveti Duh treća osoba Božanstva. Također tvrdi da brat Butler ne vjeruje da je Sveti Duh osoba. Problem očito leži u definiciji riječi 'osoba'. Na tom pitanju, Kellogg nastavlja:

“Ja vjerujem da je ovaj Duh Božji ličnost, u što ti ne vjeruješ. Ali ovo je čisto pitanje definicije. Ja vjerujem da je Duh Božji ličnost; ti kažeš: Ne, nije ličnost. Sada je jedini razlog zbog kojeg se mimoilazimo u našim pojmovima o tome što je to ličnost. Tvoja ideja ličnosti je možda izvanjska sličnost s osobom ili ljudskim bićem.”

Brat Butler odgovara:

“S obzirom na to da ste do sada ti i sestra White bili u potpunom skladu, morat ću u potpunosti napustiti cijelu stvar i ostaviti je tebi i sestri White. Sestra White kaže da ne postoji potpuni sklad, a ti kažeš da postoji. Znam da neke od njenih napomena izgledaju kao da ti daju snažno uporište da tvrdiš da te ona podržava. Dovoljno sam otvoren da to kažem, ali moram joj dati naklonost sve dok se ona ne odrekne stava da postoji različitost, i ne vjerujem da si u stanju kazati što ona točno misli. Bog prebiva u nama Svojim Svetim Duhom, kao Utješitelj, kao Ukoravatelj, ali posebice ovo drugo. Kada dođemo Njemu, mi imamo udjela u Njemu u tom smislu jer Duh proizlazi od Njega; On proizlazi od Oca i Sina. To nije neka osoba koja se šeta naokolo ili leti kao neko doslovno biće u bilo kojem takvom smislu kao što su to Krist i Otac. Ukoliko je to tako onda je to apsolutno iznad mog razumijevanja značenja jezika ili riječi.”

Dana korespondencija je ključna za razumijevanje Kellogove kontroverze. Kellogg je sâm izjavio da sve teškoće u njegovoj knjizi Živi Hram mogu se "sumirati u sljedećem pitanju: Je li Sveti Duh osoba?" Slično tome, istoga dana, dr. Kellogg je pisao Williamu Whiteu: "Vrlo pažljivo sam proučavao da vidim što je pravi korijen problema s 'Živim hramom', i koliko mogu vidjeti, cijelo pitanje se svodi na ovo: Je li Sveti Duh, osoba?" Kako se Kelloggov zaključak može usporediti s uputom nebeskog podrijetla, koje nam jasno kaže da su rasuđivanja u Živom Hramu "obična nagađanja vezano za ličnost Boga i gdje je Njegova prisutnost"? U spisima Ellen White i pionira, izraz “ličnost Boga” odnosi se specifično na ličnost Oca. Dakle, zašto Kellogg tvrdi da je pravi korijen problema ličnost Duha Svetoga, kada je Bog naznačio da je korijen problema ličnost Oca?

Mnogi pretpostavljaju da je dr. Kellogg manipulativan, te izbjegava glavno pitanje. Međutim, pod određenom pretpostavkom, njegovi argumenti o ličnosti Duha Svetoga logički podržavaju njegove kontroverzne poglede na ličnost Boga. Ta pretpostavka postaje očita unutar samih podataka kada pažljivo pratimo njegovo rasuđivanje.

Kao što smo ranije vidjeli, doktrina o ličnosti Boga uči da Bog, Otac, posjeduje oblik—opipljivo, materijalno tijelo. Dr. Kellogg se složio da je ta tvrdnja istinita unutar granica našeg konačnog shvaćanja Boga. Međutim, on je tvrdio da, u stvarnosti, Bog nadilazi naše pojmove o Njegovom obliku, budući da je izvan ograničenja prostora. U tom smislu, Kellogg učinkovito odbacuje stvarnost Božjeg fizičkog, materijalnog tijela. Pretpostavka koja bi validirala dr. Kelloggov pogled je izjednačavanje razumijevanja ličnosti Boga i ličnosti Duha Svetoga. Da li je Duh Sveti ograničen prostorom? Ne, nije. Ima li Duh Sveti fizičko tijelo? Ne! Isus je rekao, "duh nema tijela i kostiju" (Luka 24:39). Je li Sveti Duh osoba? Odgovor ovisi o našem tumačenju što znači biti osoba. Koji je to kvalitet ili stanje koje Svetog Duha čini osobom? Kada usporedimo dr. Kelloggovu razumijevanje ličnosti Duha Svetoga s pogledima brata Butlera, postaje očito da kvalitet Svetog Duha kao osobe ne odgovara kao "izvanjska sličnost s osobom ili ljudskim bićem". Butler je potvrdio da je upravo to njegovo razumijevanje, uspoređujući Duha Svetoga sa Ocem i sa Sinom: "To nije neka osoba koja se šeta naokolo ili leti kao neko doslovno biće u bilo kojem takvom smislu kao što su to Krist i Otac. Ukoliko je to tako onda je to apsolutno iznad mog razumijevanja značenja jezika ili riječi".

Jeste li primijetili da je brat Butler adresirao neizrečenu pretpostavku Dr. Kellogga? Butler je napravio razliku između Oca i Krista, u odnosu na Svetog Duha. Brat Butler je u pravu. Postoji kontrast između ličnosti Svetog Duha i ličnosti Boga i Krista. Krist i Otac posjeduju fizički oblik osobe, dok Sveti Duh ne. Odbaciti fizički oblik osobe Oca usljedilo bi isključivim izjednačavanjem razumijevanja ličnosti Oca s ličnošću Duha Svetoga. Kelloggov pristup je uvjerljiv, jer je podržan valjanim argumentima o ličnosti Svetog Duha.

Preispitajmo nakratno ličnost Duha Svega. Koji kvalitet ili stanje čini Duha Svetoga osobom?

“Duh Sveti ima ličnost, inače ne bi mogao svjedočiti našim duhovima i s našim duhovima da smo djeca Božja. On također mora biti božanska osoba, inače ne bi mogao istraživati tajne koje leže skrivene u Božjem umu.” {EGW; 21LtMs, Ms 20, 1906, par. 32; 1906}

“Duh Sveti je osoba; jer On svjedoči duhu našem da smo djeca Božja.” {EGW; 21LtMs, Ms 20, 1906, par. 31; 1906}

Kvalitet ili stanje koja definiraju Svetog Duha kao osobu, izričito su prikazani u navedenim citatima. Navedene kvalitete uključuju sposobnost svjedočenja i istraživanja uma. Dodatna podrška može se pronaći u Svetom Pismu, koje pripisuje Svetom Duhu sposobnosti poput govorenja (Djela 13:2), učenja (Ivan 14:26; 1 Korinćanima 2:13), donošenja odluka (Djela 15:28) i iskustvo emocija (Efežanima 4:30), među ostalim. Te kvalitete zajedno potvrđuju ličnost Duha Svetoga. Mogu li se te iste kvalitete primijeniti i na Oca i Sina? Svakako. Međutim, za razliku od Oca i Sina, Sveti Duh se razlikuje po odsutnosti materijalnog, opipljivog oblika osobe. Kada je Ellen White pitala Krista o ličnosti Boga, njezino pitanje je specifično bilo usmjereno na osobni oblik kao definirajuću kvalitetu ličnosti Oca.

“Često sam viđala dragog Isusa, da je On osoba. Upitala sam Ga je li Njegov Otac osoba i dali ima oblik kao i On. Isus je odgovorio: ‘Ja sam savršena slika osobe mojega Oca.’” {EGW; EW 77.1; 1882}

To nas dovodi do duboke razlike u razumijevanju ličnosti Duha Svetoga, u usporedbi s ličnošću Oca i Sina. Ellen White opisuje Svetog Duha kao duhovnu manifestaciju Krista, povlačeći jasnu liniju između vanjske, vidljive manifestacije Krista i Njegove duhovne manifestacije. Ovaj kontrast naglašava jedinstvenu prirodu prisutnosti i djelovanja Svetog Duha u svijetu, različitu od fizičke prisutnosti Krista i Oca. Obratite pažnju na kontrast između vanjske, vidljive manifestacije Krista i Njegove duhovne manifestacije:

“Da će se Krist manifestirati njima, a ostati nevidljiv svijetu, učenicima je bila tajna. Nisu mogli razumjeti Kristove riječi u njihovom duhovnom značenju. Oni su razmišljali o vanjskom, vidljivoj manifestaciji. Nisu mogli uzeti u obzir činjenicu da oni mogu imati Kristovu prisutnost sa njima, a da On ne bude viđen od svijeta. Nisu razumjeli značenje duhovne manifestacije.” {EGW; ST November 18, 1897, par. 6; 1897}

Sveti Duh nije osoba u fizičkom smislu, već se manifestira u duhovnom smislu. Ako se ekskluzivno razumijevanje ličnosti Duha Svetoga primijeni na Oca, tada se posljedično njegova fizička forma osobe odbacuje. Njegova ličnost je spiritualizirana. To je razlog zašto je Ellen White kritički označila Kelloggovu perspektivu kao spiritualizam. Znate li koja doktrina, posebno, ima temeljno načelo da su Otac i Sveti Duh jednaki u svojim ličnostima? To je doktrina o trojstvu. Bi li bilo moguće da je dr. Kellogg zapravo postavio teološku stranu pitanja doktrine o trojstvu?
Kelloggova ispovijest o "Živom hramu"
U svom intervjuu s G. W. Amadonom i A. C. Bourdeauom, mjesec dana nakon što je isključen iz zajednice, priznao je da je nenamjerno uveo teološku stranu pitanja o trojstvu u knjigu Živi Hram.

“Mislio sam da sam potpuno izostavio teološku stranu pitanja o trojstvu i sve te stvari. Nisam to uopće želio staviti unutra, i potrudio sam se napisati u uvodu da nisam. Nikada nisam ni sanjao da ću takva teološka pitanja unijeti u nju. Samo sam želio pokazati da srce ne kuca svojim vlastitm pokretom nego da je sila Božja ta koja ga održava.”

Ako bismo tražili izraze vezane za Trojstvo u njegovoj knjizi, ne bismo ih pronašli. Da li bi to bio dokaz da Kellogg nije iskren u svojoj ispovijesti? Jedino što nalazimo je učenje koje odstupa od temelja naše vjere—fundamentalnih principa—u vezi s ličnošću Boga i gdje je Njegova prisutnost. Izrazi vezani za Trojstvo nisu prisutni, ali njegovi stavovi o ličnosti Boga su u skladu s trinitarijanskima sentimentima o Božjoj ličnosti. Ti su sentimenti obmanjujući i Kellogg je bio ukoren za njih. Kada je želio izričito izraziti vjerovanje u doktrinu o Trojstvu, u nadi da će pokrpati knjigu, ponovno je bio ukoren riječima: "Teorije krpanja ne mogu biti prihvaćene od onih koji su lojalni vjeri" i Fundamentalnim Principima. Ključni problem doktrine o Trojstvu, u pogledu ličnosti Boga, je temeljna pretpostavka da sva Trojica, Otac, Sin i Sveti Duh, posjeduju istu vrstu ličnosti na takav način da čine jednog monoteističkog Boga. U ovom svjetlu, možemo razumjeti Kellogove tvrdnje o ličnosti Svetog Duha, da je Sveti Duh treća osoba Božanstva. Dr. Kellogg je citirao Ellen White prilikom iznošenja svojih tvrdnji; iako je koristio iste riječi, imao je pogrešan sentiment. U svjetlu dr. Kellogove ispovijesti, za uključivanje teološke strane pitanja Trojstva, i njegove tvrdnje da sve se može "sumirati u sljedećem pitanju: Je li Sveti Duh osoba?", možemo vidjeti neizgovorenu pretpostavku da su Otac i Sin na isti način osobe kao što je to Sveti Duh. Zato je Brat Butler pisao njemu u vezi s osobnošću Svetog Duha: "To nije neka osoba koja se šeta naokolo ili leti kao neko doslovno biće u bilo kojem takvom smislu kao što su to Krist i Otac. Ukoliko je to tako onda je to apsolutno iznad mog razumijevanja značenja jezika ili riječi."
Božja prisutnost očitovana u prirodi
Iz spisa naših pionira vidjeli smo da se ličnost Svetog Duha najjasnije izražava u smislu Božje prisutnosti. Sestra White nam je rekla da "Živi Hram" uvodi "ono što je ništa više nego obična nagađanja vezano za ličnost Boga i gdje je Njegova prisutnost." Ličnost Boga i gdje je Njegova prisutnost su dva međusobno uključiva učenja; jedno potvrđuje drugo. Poricati jedno, znači poricati i drugo. Ova se ideja jasno vidi u knjizi "Živi hram". U prethodnim odjeljcima, čitali smo Kellogove argumente za ličnost Boga uzete iz njegove knjige. Tvrdio je da je krajnje besmisleno govoriti o Božjem obliku ili bilo kojem opipljivom obliku. Negirao je stvarnost Boga kao određenog, materijalnog i opipljivog Bića. Ako je Bog duh, koji ne posjeduje oblik ni tijelo, onda Njegova prisutnost nije ograničena na jednu lokaciju; to je bio sentiment koji je Kellogg zagovarao u "Živom Hramu".

“Kaže jedan: ‘Bog može biti prisutan putem svojeg Duha ili svoje moći, ali sigurno sâm Bog ne može biti prisutan svugdje odjednom.’ Mi odgovaramo: Kako moć može biti odvojena od izvora moći? Gdje je Duh Božji na djelu, gdje se manifestira Božja moć, Bog sâm je stvarno i istinski prisutan...”

Kada je dr. Kellogg napisao "Kaže jedan, 'Bog može biti prisutan putem svojeg Duha...'", referirao se na sentimente naših pionira koji su bili vjerni Fundamentalnim Principima. Ovo je najuočljivija točka na kojoj je dr. Kellogg odstupio od Fundamentalnih Principa.

Dalje, Kellogg dokazuje svoju točku svojom poznatom ilustracijom o obućaru i živućoj cipeli, što mnogima služi kao dokaz panteizma. Glavni argument Kellogga u "Živom hramu" je da je Bog Onaj koji održava sav život. To je istina. Ali gdje je pravi problem? Gdje je lažno učenje? Je li istina da svaki život održava Bog? U sljedećim poglavljima predstavit ćemo podatke koji svjedoče o istinitosti Kelloggovog tvrdnje da Bog doista održava sav život u prirodi. Na prvi pogled, ovi dokazi mogu učiniti Kellogga manje panteističkim; ali, nadamo se, moći ćete prepoznati definirajuću karakteristiku koja opravdava tvrdnju Ellen White o njegovim panteističkim pogledima—pogrešni sentimenti po pitanju ličnosti Boga.
