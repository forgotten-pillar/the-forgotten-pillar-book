Odgovarajuće rješenje

Bog je objavio sestri White o zabludama koje će Sotona uvesti u našu crkvu. Bila je upućena da zaštita protiv tih zabluda se nalazi u objavljenim materijalima naših pionira.

“Dobila sam objave o prijevarama koje Sotona donosi u ovo vrijeme. Dobila sam upute da istaknemo svjedočanstva nekih starih radnika koji su sada mrtvi. Neka i dalje govore kroz svoje članke kakvi se nalaze u ranim brojevima naših publikacija. Ovi članci bi sada trebali biti ponovno tiskani, kako bi mogli biti živ glas Gospodnjih svjedoka. Povijest ranih iskustava u poruci bit će moć koja će se oduprijeti majstorskoj domišljatosti Sotoninih prijevara. Ova je uputa nedavno ponovljena. Moram predstaviti ljudima svjedočanstva biblijske istine i ponoviti odlučne poruke dane prije mnogo godina...” {EGW, Lt99-1905.7; 1905}

“Kad dođu ljudi koji bi htjeli pomaknuti jedan djelić ili stup iz temelja koji je Bog uspostavio svojim Svetim Duhom, neka starci koji su bili pioniri u našem radu govore jasno, a neka govore i oni koji su mrtvi pretiskom svojih članaka u našim publikacijama. Sakupite zrake božanskog svjetla koje je Bog dao dok je vodio svoj narod korak po korak putem istine. Ova će istina izdržati test vremena i kušnje.” {EGW, Ms62-1905.20, 1905}

Vidjeli smo kako je Adventistička crkva doživjela promjenu u njenom temelju glede razumijevanja ličnosti Boga. Rečeno nam je da prvobitno primljena istina naših pionira će se održati na testu vremena. Da li je istina o ličnosti Boga, koju smo prvobitno primili, pala na testu vremena?

“Kada Božja snaga svjedoči o tome što je istina, istina će zauvijek ostati kao istina. Ne treba se baviti naknadnim pretpostavkama, suprotno svjetlu koje je Bog dao. Ljudi će ustati s tumačenjima Pisma koja su za njih istina, ali koja nisu istina. Istinu za ovo vrijeme Bog nam je dao kao temelj naše vjere. On nas je osobno naučio što je istina. Razni ljudi će ustajati s novim svjetlom koje je u suprotnosti sa svjetlom koje je Bog dao pod očitovanjem svog Svetog Duha. Još je nekolicina živih koji su prošli kroz iskustvo stečeno u utvrđivanju ove istine. Bog im je milostivo poštedio živote da ponavljaju i ponavljaju do kraja života, iskustvo kroz koje su prošli kao i Ivan apostol do kraja života. A nositelji istine koji su preminuli, trebaju govoriti kroz ponovno tiskanje svojih spisa. Upućen sam da se [njihovi] glasovi moraju čuti. Oni trebaju dati svoje svjedočanstvo o tome što predstavlja istinu za ovo vrijeme. Ne smijemo primati riječi onih koji dolaze s porukom koja je u suprotnosti s svojstvenim točkama naše vjere. Oni skupljaju masu Svetog Pisma i gomilaju ga kao dokaz oko svojih iznesenih teorija. To se radilo iznova i iznova tijekom proteklih pedeset godina. I dok je Sveto pismo Božja Riječ i treba ju poštovati, no ako je njegova primjena takva da pomiče jedan stup temelja koji je Bog održavao ovih pedeset godina, tada je to velika greška. Onaj tko na takav način primjenjuje tekst ne zna za divnu demonstraciju Duha Svetoga koji je dao snagu i silu prošlim porukama koje su darovane Božjem narodu.” {EGW, P H020 14.2; 1905}

Upoznajmo se s pisanjem naših pionira o prvoj točki Fundamentalnih Principa. Upoznajmo se s istinom koju su pioniri pisali o ličnosti Boga i gdje se nalazi Njegova prisutnost. Hajdemo “sakupite zrake božanskog svjetla koje je Bog dao dok je vodio svoj narod korak po korak putem istine”.