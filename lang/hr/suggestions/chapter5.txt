Teorije Krpanja - Lt253-1903
“Dragi Brate,—”
“Moram ti reći da tvoje ideje glede nekih stvari su odlučno pogrešne. Voljela bi da vidiš svoje pogreške. Knjiga Živi Hram ne treba biti zakrpana, sa nekoliko učinjenih promjena u njoj, i tada je oglašavati i veličati kao vrijednu nakladu. Bolje bi bilo predstaviti fiziološke djelove u drugoj knjizi pod drugim naslovom. Kada si pisao tu knjigu, nisi bio pod Božjom nadahnućem. Pored tebe bio je onaj koji nadahnuo Adama da gleda na Boga u pogrešnom svijetlu. Tvoje cijelokupno srce mora biti promjenjeno, temeljito i u potpunosti očišćeno.” {EGW, Lt253-1903.1; 1903}
“Moj brate, nemoj si dopustiti da se otuđiš od svoje braće propovjednika koji te upućuju na tvoje opasnosti. Oni koji ti vjerno i iskreno govore o tvojim pogreškama tvoji su najbolji prijatelji. Žao mi je, jako žao, tvojih zdravstvenih suradnika. Oni su nevjerni Bogu i neistiniti prema tebi propuštajući ti ljubazno, ali odlučno reći gdje nisi radio pravedno.” {EGW, Lt253-1903.2; 1903}
“Postoje mnoge stvari koje moraš nadvladati prije nego što možeš biti spašen. U srcu koje nije vođeno od Boga postoji nešto što ga navodi na želju da se održi na pogrešnom putu. Ljudi koji ti vjerno govore istinu, ukazujući na tvoje pogreške, smatrao si svojim neprijateljima. Ali često su oni tvoji najbolji prijatelji, i kada su te upozorili na stramputicu, obavili su vrlo neugodnu dužnost. Gospodnje sluge ne smiju laskati tvojem ponosu; ne smiju šutjeti, bojeći se reći: "Zašto to činiš?" Oni te vjerno upozoravaju na opasnost.” {EGW, Lt253-1903.3; 1903}
“Moj suprug, starješina Joseph Bates, otac Pierce, starješina Edson, i mnogi drugi koji su bili oštroiumni, plemeniti, i odani su bili među onima koji su nakon isteka vremena 1844 tragali za istinom. Na našim važnim sastancima, ovi ljudi bi se sastajali međusobno i tragali za istinom kao za skrivenim blagom. Sastajala bi se s njima, i mi bi proučavali i molili se usrdno; osjećali smo da moramo naučiti Božju istinu. Često bi ostajali zajedno do kasno u noć, a nekada kroz cijelu noć, moleći za svjetlost i proučavajući Riječ. Dok smo postili i molili, velika sila je došla na nas. Ali nisam mogla razumjeti rasuđivanje braće. Moj um je bio zaključan, i nisam mogla razumjeti što smo proučavali. Tada bi Duh Božji došao na mene, bila bi odnjeta u viziji i jasno objašnjenje odlomaka koje smo proučavali bi mi bilo dano sa uputama vezano za poziciju koju moramo zauzeti glede istine i dužnosti. Iznova i iznova bi se to događalo. Linija istine koja se proteže od tog vremena do vremena kada ćemo ući u Božji grad mi je jednostavno prikazano, i dala sam svojim braćama i sestrama upute koje je Gospod meni dao. Oni su znali da kada nisam u viziju, da ne mogu razumijeti ove stvar, i oni su prihvatili otkrivenja koje su mi data kao direktnu svjetlost s neba. Tako su vodeće točke naše vjere, kako ih držimo danas, čvrsto utvrđene. Točka za točkom se jasno izdefinirala,i sva braća su došli u harmoniju.” {EGW, Lt253-1903.4; 1903}
“Cijela zajednica vjernika je bila ujedinjena u istini. Bilo je onih koji su došli unutra s čudnim doktrinama, ali nismo se nikada bojali suočiti se s njima. Naše iskustvo je bilo čudesno ustanovljeno otkrivenjima Svetoga Duha.” {EGW, Lt253-1903.5; 1903}
“Tjekom dvije ili tri godine moj um je nastavljao biti zaključan za Pismo. 1846 sam se udala za starješinu Jamesa Whitea. Bilo je to neko vrijeme nakom poroda mojega drugog sina da smo bili u teškim nedoumicama glede nekih točaka doktrine. Molila sam se Gospodu da mi otključa um, i da mogu razumijeti Njegovu Riječ. Odjednom se činilo kao da sam obavijena u jasnoj, prelijepoj svjetlosti, i od tada pa na dalje, Pismo je bila otvorena knjiga za mene.” {EGW, Lt253-1903.6; 1903}
“U to vrijeme bila sam u Parizu, Maineu. Stari Otac Andrews je bio jako bolestan. Za neko vrijeme bio je u velikim bolovima radi upalnog reumatizam. On se nije mogao pomaknuti bez snažnog bola. Molili smo se za njega. Položila sam svoju ruku na njegovu glavu, i rekla: ‘Oče Andrews, Gospodin Isus te iscjeljuje.’ Trenutno je bio iscijeljen. On je ustao i hodao po sobi, slaveći Boga, govoreći: ‘Nikada nisam to prije tako vidio. Anđeli Božji su u ovoj sobi.’ Božja slava se očitovala. Doimalo se da svjetlost sija kroz čitavu kuću, i anđeoska ruka je bila položena na moju glavu. Od tog vremena do sada bila sam sposobna razumjeti riječ Božju.” {EGW, Lt253-1903.7; 1903}
“Nakon proteka vremena, bili smo suprotstavljeni i oktrutno izvrtani. Pogrešne teorije su nam bile nametane od ljudi i žena koji su otišli u fanatizam. Bila sam usmjerena da idem na mjesta gdje su ovi ljudi zagovarali ove pogrešne teorije, i dok sam otišla, sila Duha se predivno pokazala u ukoravanju pogrešaka koje su se uvlačile unutra. Sâm Sotona, u osobi čovjeka, se trudio učiniti ne efektivnim moja svjedočanstva glede pozicije za koje mi sada znamo da su potkrijepljene sa Pismom.” {EGW, Lt253-1903.8; 1903}
“Upravo takve teorije kakve si ti predstavio u Živom Hramu su tada bile predstavljene. Te suptilne, varljive mudrolije su iznova i iznova tražile mjesto među nama. Ali ja sam uvijek imala nositi isto svjedočanstvo koje i sada nosim po pitanju ličnosti Boga.” {EGW, Lt253-1903.9; 1903}
“U (Ranim Spisima, 60, 66, 67), su sljedeće izjave:” {EGW, Lt253-1903.10; 1903}
“Dana 14. svibnja 1851. vidjela sam Isusovu ljepotu i ljupkost. Dok sam promatrala Njegovu slavu, nisam ni pomislila da bih se ikad mogla odvojiti od Njega. Vidjela sam svjetlo koje je dolazilo od slave koja je okruživala Oca i kad mi se približilo, tijelo mi je zadrhtalo i ja sam ustreptala kao list na vjetru. Pomislila sam da ću, ako mi se približi, nestati, ali svjetlo je prošlo pokraj mene. Tada sam mogla donekle shvatiti koliko je velik i strašan Bog s kojim imamo posla.” {EGW, Lt253-1903.11; 1903}
“Često sam viđala dragog Isusa, da je On osoba. Upitala sam Ga je li Njegov Otac osoba i dali ima oblik kao i On. Isus je odgovorio: ‘ja sam sam savršena slika osobe Moga Oca’. [Hebrejima 1:3]” {EGW, Lt253-1903.12; 1903}
“Često sam vidjela da je duhovni pogled oduzeo Nebu svu slavu i da u mislima mnogih Davidovo prijestolje i ljupka osoba Isusa izgaraju u ognju spiritualizma. Vidjela sam da će neki koji su bili prevareni i dovedeni u tu zabludu upoznati svjetlo istine, ali će biti gotovo nemoguće da se potpuno oslobode zavodničke sile spiritualizma. Takvi trebaju učiniti temeljito djelo u priznavanju svojih zabluda i zauvijek ih napustiti.” {EGW, Lt253-1903.13; 1903}
“Postoji trag spiritualizma koji dolazi među naš narod, i potkopati će vjeru onih koji mu daju prostora, vodeći ih da se priklanjaju zavodničkim duhovima i đavolskim doktrinama. Greška će se prezentirati na ugodan i laskav način. Neprijatelj čezne odvratiti umove naše braće i sestara od djela pripremanja naroda da stoje u ovim poslijednjim danima.” {EGW, Lt253-1903.14; 1903}
“Upućen sam da upozorim našu braću i sestre da ne raspravljaju o prirodi našeg Boga. Mnogi od znatiželjnika koji su pokušali otvoriti Kovčeg zavjeta, da vide što je unutra, bili su kažnjeni zbog svoje drskosti. Ne smijemo reći da je Gospodin Bog neba u lišću ili u drvetu; jer On nije tamo. On sjedi na svom prijestolju u nebesima.” {EGW, Lt253-1903.15; 1903}
“Stvoriteljevo djelo koje se vidi u prirodi otkriva Njegovu moć. Ali priroda nije iznad Boga, niti je Bog u prirodi kako ga neki predstavljaju. Bog je stvorio svijet, ali svijet nije Bog; to je samo djelo Njegovih ruku. Priroda otkriva djelo pozitivnog, osobnog Boga, pokazujući da Bog jest i da nagrađuje one koji ga marljivo traže.” {EGW, Lt253-1903.16, 1903}
“Mogla bih puno reći o svetištu; o kovčegu koji sadrži Božji zakon; o pokrovu Kovčega, koji je prijestolje milosti; o anđelima na oba kraja kovčega; i druge stvari povezane s nebeskim svetištem i s velikim danom pomirenja. Mogla bih mnogo reći o tajnama neba; ali usne su mi zatvorene. Nemam sklonost pokušati ih opisati.” {EGW, Lt253-1903.17; 1903}
“Ne bih se usudila govoriti o Bogu kao što si ti govorio o Njemu. On je visok i uzvišen, i njegova slava ispunjava nebesa. ‘Glas GOSPODNJI lomi cedre; da, GOSPOD lomi cedre libanonske! Ali GOSPOD je u svom svetom Hramu, nek sva zemlja zašuti pred njim.’ [Vidi Psalam 29:5; Habakuk 2:20.]” {EGW, Lt253-1903.18; 1903}
“Moj brate, kad si u iskušenju da govoriš o Bogu, gdje je On, ili što je On, sjeti se da je po tom pitanju šutnja rječitost. Izuj cipele s nogu; jer tlo na koje stavljate svoje nemarne, neposvećene noge je sveto tlo.” {EGW, Lt253-1903.19; 1903}
“Upućena sam da kažem da ne postoji ništa u Riječi Božjoj što bi podržavale tvoje spiritualističke toerije. Nećeš li odmah odbaciti te teorije? Tvoj um je već dugo vremena počivao na njima, ali one nisu imali nikakav posvećujući, pročišćujući, oplemenjujući utjecaj na tvoj život. Gospod nema nikakve koristi od tih teorija, i On nebi želio da ih Njegov narod opravdava ili širi.” {EGW, Lt253-1903.20; 1903}
“Otac, Sveznajući, je stvorio svijet kroz Krista Isusa. Krist je svjetlo svijeta, put u vječni život. On, Pomazanik, je Onaj kojega je Bog dao za okajavanje grijeha svijetu. Moraš razumjeti, da ukoliko ne vjeruješ u to pomirenje, i znaš da si kupljen po cijeli krvi jedino rođenoga Sina Božjega, sigurno ćeš biti vezan za zloga. Ukoliko nastaviš njegovati teorije koje si njegovao, biti ćeš ostavljen kao igračka Sotoninih iskušenja. On igra igru života za tvoju dušu. Ostaneš li još malo dužo povezan s njime, budi siguran da ćeš izgubiti svoju dušu.” {EGW, Lt253-1903.21; 1903}
“Izjavljujući da su naše institucije nedominacijske, postavio si naše ljude i naš rad u pogrešan položaj. Hodao si strašnim putem čije opasnosti nisi znao, ali ćeš ih možda jednom vidjeti. Još nije kasno da se greške isprave. Ima nade za tebe. Pratio si neprijatelja korak po korak, nastojeći zaviriti u tajne previsoke i svete za tvoje razumijevanje. Onda je u tvojem učenju Svetac sveden na ljudske znanstvene, spiritualističke ideje. Hodao si krivim stazama. Izgubio si moralnu sliku Boga. Ali ima nade za tebe. Još uvijek možeš upraviti svoja stopala na pravi put. Nećeš li sada ispraviti svoje staze, kako hromi  ne bi skrenu s puta? Hoćeš li sada odbiti posijati još jedno sjeme skepticizma i sofizma u umove drugih? Hoćeš li sada doći Kristu i biti izliječen?” {EGW, Lt253-1903.22; 1903}
“Oklijevala sam i odgađala u slanju onoga što mi je Duh Gospodnji naložio napisati. Nisam željela biti prisiljena predstaviti sotonske utjecaje ovih mudrolija. No, ukolike ne dođe do odlučno promjene u tebi samome i tvojim suradnicima, morati ću to učiniti, da spasim druge od hodanja putem kojim si ti hodao. Morati ću poslušati zapovijed koja mi je data od Boga, ‘Suoči se s time.’ To je jedino ono što mogu učiniti.” {EGW, Lt253-1903.23; 1903}
“Predstavljam ti stvari koje mi je Gospodin predstavio. Veliki posao valja se odraditi. Moramo se uhvatiti posla sa razumijevanjem, moleći, vjerujući i primajući Svetoga Duha. Jedino tako možemo odraditi nama podaren posao. Bog zahtjeva od mene da nosim svjedočanstvo protiv Živog Hrama. Što god tvoji suradnici imaju za reći glede te knjige, ja sada i za uvijek uzimam poziciju da je to zamka. Nikakvo jedinstvo neće biti oblikovano od našeg naroda kao cijeline na teorijama koje si ti počeo predstavljati u toj knjizi. Možeš to smatrati zauvijek određenim. Kao narod stajati ćemo čvrsto na platformi koja je izdržala ispit i probu. Držati ćemo se sigurnih stupova naše vjere. Principi istine koje nam je Bog otkrio su naš jedini temelj. Oni su nas učinili onim što jesmo. Te nove, nestvarne teorije su očaravajuće i varljive. Oni ugrožavaju vječne interese duše. Pismo ih ne podupire. Odjeven u krišćanski oklop, obuveni u spremnost za evanđelje mira, čvrsto ćemo stajati protiv ovih varljivih teorija. Možeš odbiti i nastaviti iskrivljavati Božju Riječ na vlastitu propast, ali preklinjem te da to ne činiš.” {EGW, Lt253-1903.24; 1903}
“Nebo nije para. Ono je mjesto. Krist je otišao pripremiti stanove za one koji ga ljube, one koji, u poslušnosti Njegovim zapovijedima, izađu iz svijeta i odvojeni su. Principi neba moraju se unijeti u naše iskustvo, kako bismo se mogli razlikovati od svijeta. Između nas i svijeta mora postojati jasan kontrast; jer mi smo Božji denominirani narod.” {EGW, Lt253-1903.25; 1903}
“Gospodin ti je podario priliku ispraviti stvari. Radujem se što si napravio početak. Nemoj misliti da mi nemamo pravo pokušati ispraviti tvoje pogreške i rezultate ovih pogrešaka. Dokle god mi Bog daje daha, i nalaže mi da koristim pero i glas u odbijanju ove zle stvari koja je ušla među nas, odraditi ću svoj dio u borbi. Još od kada sam imala sedamnaest godina, morala sam voditi ovu borbu protiv lažnih teorija, u obrani istine. Povijest našeg prošlog iskustva je neizbrisivo upečaćena u mojem umu, i ja sam odlučna da nijedna teorija takvog reda koje ti prihvaćaš ne uđu u naše redove. Ukoliko se budeš odbio promijeniti i nastaviš voditi svoje suradnike za sobom, i oni se izlože opasnosti tvojega vodstva, odgovornost leži na tebi i na njima, ne na mojoj duši.” {EGW, Lt253-1903.26, 1903}
“Govorim odlučno, kako bi mogao znati, da ukoliko ne postoji odlučna promjena u tebi, ne može postojati nada za jedinstvo između tebe i onih koji drže početak svojeg pouzdanja čvrsto do kraja. Ti si napravio podjelu. Moramo čvrsto stajati za istine koje nam je Bog dao kao stupove naše vjere.” {EGW, Lt253-1903.27; 1903}
“Molim te da se okreneš Gospodu punog srca, prije nego što je zauvijek prekasno. Odvoji se od utjecaja koji su te odvojili od tvoje braće koja su uključena u službu evanđelja i od naroda kojega Bog vodi. Teorije krpanja ne mogu biti prihvaćene od onih koji su lojalni vjeri i principima koji su odoljeli svim protivljenjima sotonskih utjecaja.” {EGW, Lt253-1903.28; 1903}
“Ako se isprazniš od svega što te je odvojilo od Krista i primiš Spasitelja u svoje srce, tvoj karakter će se izmijeniti. Odloži svoje odgovornosti na neko vrijeme i otiđi nekamo s nekolicinom svoje braće i s njima istraži Sveto pismo. Ponizi svoje srce pred Gospodinom i temeljito radi na pokajanju. Kristova religija je duhovni kvasac koji valja unijeti u srce. To mijenja život i karakter. Ova religija je nebeski princip, koji se vidi u životu i razgovoru kršćanina. Otkriva se u kršćanskoj čistoći. Kristova se ljubav vidi u nježnosti i milosti posvećenog čovječanstva. Spašeni smo po Riječi koja je tijelom postala. Naše otkupljenje nije izvršeno Sina Božjega koji je ostao na nebu, već time što se Sin Božji utjelovio – uzevši čovjekovu prirodu na sebe i došao na ovaj svijet. Tako nam je donesen vječni život. Ono što autoritet, zapovijedi i obećanja nisu mogli učiniti, Bog je učinio došavši na ovaj svijet u obličju grešnog tijela.” {EGW, Lt253-1903.29; 1903}
“Krist je došao na Zemlju živjeti kao čovjek među ljudima, ne da bi ga pokvarila ljudska slabost, nego da u ljudske umove postavi principe istine koja se nikada ne mogu izbrisati, jer su vječno istinita. Došao je donijeti novi život palim ljudskim bićima - izvrsnost koja se ne može okaljati ili pokvariti grijehom.” {EGW, Lt253-1903.30; 1903}
“Moj brate, moram ti reći da imaš malo svjesti o tome kuda su tvoje noge nagnale. Vezao si se za one koje pripadaju vojsci velikog opadnika. Tvoj um je bio mračan kao što je Egipat. Ukoliko padneš na Stijenu i razbiješ se, Krist će te prihvatiti. Ali ti si stajao na neprijateljevom tlu, radeći njegov posao. Religijski svijet brzo hita istom cestom koju si ti slijedio. Ukoliko nastaviš slijediti tu cestu, imati ćeš obilje društva. Ali koji će svršetak tome biti?” {EGW, Lt253-1903.31; 1903}
“Toliko si dugo hodao u tami, tako dugo si slijedio svoj vlastiti put, da bi mogo biti u velikom iskušenju oduprijeti se ovom pozivu kojeg ti upućujem. Da nije riječ o tvojim vječnim interesima, ne bih s tobom razgovarala o ovoj temi. Čini se da sam dovoljno napisala, da nema potrebe više nametati ovu temu. Ali kažem ti u istini da mi je sasvim jasno što činim. Dano ti je dovoljno svjetla. Ali već nekoliko godina nisi obraćao pažnju na ovo svjetlo. Da si želio znati što je Gospodin rekao, mogao si znati; jer imaš knjige koje su napisane pod vodstvom Njegovog Duha. Imao si sva uputstva koja su se mogla potražiti da pokažu pravi put. Poslano ti je izravno svjetlo. Ali to si smatrao manje važnim od svojih vlastitih planova i mišljenja. Da ste poslušali svjedočanstva koja su vam poslana, Živi Hram nikada ne bi bio napisan.” {EGW, Lt253-1903.32; 1903}
“Nećeš li učiniti temeljit, odlučan, Kristov napor da razbiješ urok koju je Sotona bacio na tebe? Imao je veliku moć nad tvojim umom i pokolebao te je u krivim smjerovima. On misli da te sada može držati. Nećeš li ga poraziti i razočarati?” {EGW, Lt253-1903.33; 1903}
“Pišem ti kao što bih pisala svojemu sinu. Otrgni se od neprijatelja — tužitelja braće. Reci mu: ‘Odlazi od mene Sotono. Počinio sam težak grijeh poslušavši tvoje prijedloge. Neću ih više slušati.’ Molim te, za svoju dušu, odoli kušaču, da pobjegne od tebe. Približite se Bogu, i On će se približiti tebi. Izgubit ćeš nebo ako ne padneš na Stijenu i ne slomiš se.” {EGW, Lt253-1903.34; 1903}

Mnoge stvari u ovom pismu dr. Kelloggu ostaju nerečene, ali su objašnjene kada se shvati kontekst. Ellen White je pročitala pismo brata Daniellsa koji je ispričao kako Kellogg želi revidirati knjigu Živi Hram jer je “razmišljao o tome ponovo i počeo uviđati da je učinio malu grešku u izražavanju svojih gledišta”, “i za kratko vrijeme došao je do toga da je povjerovao u Trojstvo i sada može vrlo jasno vidjeti gdje su bile sva teškoća i vjeruje da može zadovoljavajuće razjasniti to pitanje”. Kellogg je priznao “da on sada vjeruje u Boga Oca, Boga Sina i Boga Svetog Duha”. Kao odgovor na to, Sestra White mu se direktno obratila sa porukom: “Knjiga Živi Hram ne treba biti zakrpana, sa nekoliko učinjenih promjena u njoj, i tada je oglašavati i veličati kao vrijednu nakladu”. Kako je Kellogg želio pokrpati svoju knjigu? Prema svjedočastvu A. G. Daniellsa, mislio je promijeniti nekoliko izraza eksplicitno izražavajući svoj trinitarijanski sentiment. Ali izražavanje sâmih stavova nije bio pravi problem, već sâmi stavovi. Sestra White ga nije štedjela prekoriti radi njegovih pogleda na Boga, koji su bili trinitarijanski pogledi. Napisala mu je kako je “odlučna da nijedna teorija takvog reda koje ti prihvaćaš ne uđu u naše redove”. To je jako snažna izjava. Je li moguće da, budući da je Kellogg priznao da prihvaća doktrinu Trojstva, sestra White tu doktrinu također uključila u svoju izjavu? Čini se nezamislivim, jer doktrina o Trojstvu jeste u našim redovima danas. Ali njena izjava zapravo ukazuje na Trojstvo kada je rekla: “Teorije krpanja ne mogu biti prihvaćene od onih koji su lojalni vjeri i principima koji su odoljeli svim protivljenjima sotonskih utjecaja”. Kellogg je želio pokrpati “Živi Hram” sa eksplicitnim izrazima doktrine o Trojstvu. Zašto je sestra White bila odlučna zadržati ovu doktrinu izvan naših redova, a ipak je ona danas u našim redovima? Valja istaknuti da Trojstvo nije bilo dio vjere Adventista Sedmog Dana u njeno vrijeme i da je u naše redove došlo tek kasnije. Danas mnogi tvrde da je Trojstvo dio našeg vjerovanja upravo radi njezinih spisa, ali reakcija Ellen White i njezin odgovor na Kelloggovo vjerovanje u tu doktrinu pokazuju kako se ona nosila s tom doktrinom. Što možemo naučiti iz toga?

U samom kontekstu, ovo pismo nam daje novo svjetlo o Kelloggovoj kontroverzi i pokazuje kako bismo se trebali nositi s doktrinom o Trojstvu. Najprije se pitamo zašto Sestra White nikada nije koristila riječ “Trojstvo” u svojim spisima, iako se direktno ophodila s tom doktrinom? Na drugom mjestu je napisala:

“Upozorena sam da ne ulazim u kontroverzu u vezi s pitanjem koje će se pojaviti oko ovih stvari, jer bi rasprava mogla navesti ljude da pribjegnu izvrtanju,  i njihovi umovi bili bi odvedeni daleko od istine Božje Riječi prema pretpostavkama i nagađanjima. Što se više raspravlja o tim izmišljenim teorijama, to će ljudi manje znati o Bogu i istini koja posvećuje dušu.” {EGW, Lt232-1903.41; 1903}

Ovo je vrlo važna lekcija i princip koje nas ovdje podučava sestra White. Kad je došlo do kontroverze oko Kelloggovih teorija, ona se nije upuštala u te same teorije, jer bi to odvelo umove ljudi od istine Riječi Božje prema pretpostavkama i nagađanjima. Umjesto toga, ona je vodila umove ljudi u istinu, koja posvećuje dušu. Vodila je svojim primjerom, što je vidljivo ovdje u njezinom pismu dr. Kelloggu. Ova istina do koje je vodila umove ljudi bila je istina o ličnosti Boga. Ona jeste ukorila Kellogga zbog njegovih teorija, ali, što je vrlo važno, mi ispravno identificiramo te teorije prema njihovom kontekstu i njezinim implicitnom referiranjem.

Vidimo da je stavila u doktrinu o Trojstvu u kontrast naspram istine o ličnosti Boga. Napravila je razliku između starih principa naše vjere i ovih novih teorija. Najprije, prisjetila nas je na početak naše duhovne baštine, “nakon proteka vremena u 1844”, kada su njen suprug James White, Joseph Bates, otac Pierce, starješina Edson, i mnogi drugi koji su bili oštroiumni, plemeniti, i odani tragali za istinom. Ponovno je ukazala na divna i moćna iskustva kako su vodeće točke naše vjere, koje su se tada držale, bile ustanovljene. “Tako su vodeće točke naše vjere, kako ih držimo danas, čvrsto utvrđene. Točka za točkom se jasno izdefinirala,i sva braća su došli u harmoniju. Cijela zajednica vjernika je bila ujedinjena u istini.” Očito, iz konteksta 10. poglavlja Posebnih svjedočanstava, znamo da ta iskustva objašnjavaju “koliko čvrsto su temelji naše vjere postavljeni”. Ti temelji su izraženi u Fundamentalnim Principima. Taj temelj su istine koje su “točkom za točkom je bila tražena sa molitvom i proučavanjem, i potvrđena čudesnom silom Gospodnjom”. Bog “nas poziva da se držimo čvrstim zahvatom vjere, fundamentalnih principa koji su zasnovani na neupitnom autoritetu”. U svjetlu tih iskustava i istine izražene u fundamentalnim principima “Teorije krpanja ne mogu biti prihvaćene od onih koji su lojalni vjeri i principima koji su odoljeli svim protivljenjima sotonskih utjecaja”. Iz povijesnih zapisa o ovoj braći koja su bila oštroumna, plemenita i odani, imamo pokazatelje da su se i oni suprotstavili doktrinu Trojstva s istinom o ličnosti Boga. James White u članku iz Review and Herald časopisa, navodi “neke od popularnih zabluda tog doba”: “Ovdje bismo mogli spomenuti Trojstvo, koje ukida ličnost Boga i njegova Sina Isusa Krista”. J. N. Andrews je rekao, “Doktrina o Trojstvu koju je u crkvi uspostavio koncil u Niceji, 325. godine po Kr. Ova doktrina uništava ličnost Boga i njegova Sina Isusa Krista, našega Gospodina…”. J. B. Firsbie, u svojem članku “Sedmi dan Subota nike ukinuta”, uspoređuje Boga Subota sa bogom Nedjelje; opisuje Boga Subota u svjetlu ličnosti Boga izražena u prvoj točki Fundamentalnih Principa. Bog nedjelje je opisan “u jedinstvu ovog Božanstva, postoje tri osobe jedne substance, moći i vječnosti; Oca, Sin i Duh Sveti”. Objasnio je kako doktrina o ličnosti Boga stoji u konfliktu prema doktrini o Trojstvu, na istoj razini kao što Sveti Subotnji Dan stoji u konfliktu naspram poganskog bogoštovlja nedjeljom. Također, brat J. N. Loughborough napisao je prigovore doktrini Trojstva u “Adventist Review and Sabbath Herald” časopisu. U drugim izdanjima Review and Herald časopisa, objavio je članak pod naslovom “Da li je Bog osoba?”, objašnjavajući poziciju vjerovanja Adventista Sedmoga Dana po pitanju ličnosti Boga, opisanu u prvoj točki Fundamentalnih Principa. James White je također objašnjavao istu poziciju u svom višestruko tiskanom pamfletu, “Ličnost Boga”. Ovo je samo nekoliko primjera gdje su adventistički pioniri objasnili stav o ličnosti Boga izražen prvom točkom Fundamentalnih Principa.

Sestra White je prekorila Kellogga: “Ali kažem ti u istini da mi je sasvim jasno što činim. Dano ti je dovoljno svjetla. Ali već nekoliko godina nisi obraćao pažnju na ovo svjetlo. Da si želio znati što je Gospodin rekao, mogao si znati; jer imaš knjige koje su napisane pod vodstvom Njegovog Duha. Imao si sva uputstva koja su se mogla potražiti da pokažu pravi put. Poslano ti je izravno svjetlo. Ali to si smatrao manje važnim od svojih vlastitih planova i mišljenja. Da ste poslušali svjedočanstva koja su vam poslana, Živi Hram nikada ne bi bio napisan”. Srž problematike Kellogg ove kontroverze bilo je razumijevanje “ličnosti Boga i gdje je Njegova prisutnost”. Dr. Kellogg je imao pristup spisima i knjigama naših prionira i imao je pristup crkvenim Fundamentalnim Principima koje su objavljeni u sili Duha Svetoga.

Sestra White je prisjetila Kellogga kako su vodeće točke naše vjere, držane u ono vrijeme, bile čvrsto utvrđene. “Točka za točkom se jasno izdefinirala,i sva braća su došli u harmoniju”. Ove vodeće točke bili su Fundamentalni Principi of kojih je točka o ličnosti Boga bila jedna od. Ova točka i svjedočanstvo sestre White o njoj ostali su isti tijekom cijelog njezina života. Rekla je: “Ali ja sam uvijek imala nositi isto svjedočanstvo koje i sada nosim po pitanju ličnosti Boga”. Tada je citirala svoju prvu viziju o ličnosti Boga iz Ranih Spisa. Prisjetila se kako je imala privilegiju biti u Božjoj prisutnosti, kako je Bog, obavijen svjetlom svoje slave, prošao pored nje. Nije vidjela Boga od svjetla kojim je bio okružen; bojala ga se, misleći da će, ako joj se približi, “nestati”. Ali tada je vidjela “dragog Isusa, da je On osoba. Upitala sam Ga je li Njegov Otac osoba i dali ima oblik kao i On. Isus je odgovorio: ‘Ja sam sam savršena slika osobe Moga Oca.’” Pitanje koje je postavila bilo je: je li Bog osoba, ima li oblik poput Isusa? Odgovor je bio potvrdan — s jakim biblijskim temeljem. Njezine vizije nisu bile izvor istine o ličnosti Boga; nego su potvrdili istinu koju su pioniri otkrili kroz marljivo proučavanje Božje riječi.

Stoga je njihov konačni zaključak o Božjoj osobnosti bio, “Da postoji jedan Bog, osobno, duhovno biće, stvoritelj svih stvari, svemoguć, sveznajuć, i vječan; beskonačan u mudrosti, svetosti, pravednosti, dobroti, istini i milosti; nepromjenjiv, i svugdje prisutan po svojem predstavniku, Svetome Duhu. Psalam 139:7; Da postoji jedan Gospodin Isus Krist, Sin Vječnog Oca, Onaj po kojemu je On  stvorio sve stvari, i po kojemu one postoje; …i da kao završni dio svoga djela kao svećenika, prije nego što preuzme svoje prijestolje kao kralj, učiniti će veliko pomirenje za grijehe svih takvih, i njihovi grijesi će tada biti izbrisani (Djela 3:19) i uklonjeni iz svetišta, kao što je pokazano u službi Levitskog svećenstva, koja je nagovještavala i oslikavala službu našega Gospodina na Nebu. Vidi Lev. 16; Heb 8:4,5; 9:6,7; itd.”

Ellen White podsjetila je dr. Kellogga u vezi te točke Fundamentalnih Principa rekavši: “Otac, Sveznajući, je stvorio svijet kroz Krista Isusa. Krist je svjetlo svijeta, put u vječni život. On, Pomazanik, je Onaj kojega je Bog dao za okajavanje grijeha svijetu…”
Pitanje ličnosti Boga odnosi se na kvalitetu ili stanje koje Boga čini osobom. Pioniri Adventizma dali su odgovor na to i Bog ga je odobrio kroz spise Ellen White: Bog je osobno duhovni Biće i on je naš Nebeski Otac. Gdje je njegova prisutnost? “Ne smijemo reći da je Gospodin Bog neba u lišću ili u drvetu; jer On nije tamo. On sjedi na svom prijestolju u nebesima”.
Njegova je prisutnost na prijestolju na Nebu.
“Nebo nije para. Ono je mjesto. Krist je otišao pripremiti stanove za one koji ga ljube, one koji, u poslušnosti Njegovim zapovijedima, izađu iz svijeta i odvojeni su…”.
“Ali GOSPOD je u svom svetom Hramu, nek sva zemlja zašuti pred njim.’ [Vidi Psalam 29:5; Habakuk 2:20.]”

Prema adventističkim pionirima i sestri White, pojam “jedan Bog” se odnosi na našeg nebeskog Otaca. On je osobno duhovno Biće, prisutno na Nebu, na Svome prijestolju. Božji tron je realan, fizički tron, na kojem sjedi realna Osoba (Biće, koje posjeduje oblik, baš kao i Isus)—naš Nebeski Otac. To mjesto je realno mjesto; ono nije para, ili neki drugi duhovni pogled.

“Često sam vidjela da je duhovni pogled oduzeo Nebu svu slavu i da u mislima mnogih Davidovo prijestolje i ljupka osoba Isusa izgaraju u ognju spiritualizma. Vidjela sam da će neki koji su bili prevareni i dovedeni u tu zabludu upoznati svjetlo istine, ali će biti gotovo nemoguće da se potpuno oslobode zavodničke sile spiritualizma. Takvi trebaju učiniti temeljito djelo u priznavanju svojih zabluda i zauvijek ih napustiti.”

Duhovni pogled na Božju osobu je pogrešan pogled. U Bibliji imamo svjedočanstva o nebu, nebeskom prijestolju i Bogu koji sjedi na njemu. Ako prihvatimo ova svjedočanstva u njihovom očitom značenju, tada se doktrina Trojstva ne može održati. Biblija i Duh proroštva predstavljaju jednog Boga na nebu, kao osobno biće, koje ima tijelo i oblik baš kao što ga ima Isus. Ovo gledište nije u skladu s doktrinom Trojedinog Boga, budući da zahtijeva da Sveti Duh bude Biće, ima tijelo i oblik—ova ideja bi kompromitirala Duha Svetoga kao sredstvo Oca i Sina kojim Oni prisutni su posvuda. Kako bi se održala doktrina Trojstva, svjedočanstva o Božjem prijestolju i Božjoj osobi moraju biti shvaćena nekim duhovnim gledištem. Ovdje smo vidjeli da je sestra White postavila učenje o ličnosti Boga nasuprot doktrini o Trojstvu. U kontekstu, napravila je kontrast između doktrine o Trojstvu i prve dvije točke Fundamentalnih Principa, koji su bili rezultat biblijskog proučavanja naših pionira Adventizma. Referirajući se na naše pionire i Fundamentalne principe, rekla je: “Teorije krpanja ne mogu biti prihvaćene od onih koji su lojalni vjeri i principima koji su odoljeli svim protivljenjima sotonskih utjecaja”.

Zaključak je jasan i jednostavan. Oni koji su lojani vjeri i principima primljenim na početku našeg rada, ne mogu prihvatiti teorije krpanja. U kontekstu, teorije krpanja, koja je doktrina o Trojstvu, ne može biti prihvaćena od strane onih koji se drže “čvrstim zahvatom vjere, fundamentalnih principa koji su zasnovani na neupitnom autoritetu”. Ovaj zaključak nas vraća na naš prvi predloženi test temelja naše vjere.
