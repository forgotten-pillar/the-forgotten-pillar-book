Uvod
Ova knjiga ima za ispuniti tri cilja. Prvi cilj je oživjeti stari stup vjere “ličnosti Boga”. Drugi cilje je obnoviti povjerenje u spise Duha Proroštva, i treći cilje je obnoviti originalni Adventistički identitet.

Prije 22. listopada 1844. godine, postojao je veliki broj Adventista koji su iščekivali Kristov povratak na nebeskim oblacima. Bio je to veliki pokret ljudi koji su čekali Kristov dolazak po drugi put. Kako je drugi listopad prošao bez Kristovog pojavljivanja nastalo je veliko razočaranje i velika većina Adventista je napustilo pokret, prezirući taj pokret i prezirući proročanstva, Bibliju, i naposljetku samoga Boga. Ostalo je malen broj poniznih vjernika, koji su nedvojbeno bili sigurni da je Bog vodio ovaj pokret. Znali su da ih je Bog obasjao svjetlom Istine i njihova srca su je željno primila. Ali u očima svijeta oni su bili samo demonstrirani fanatici i sanjari. Ovo veliko razočaranje može se usporediti s onim koje su doživjeli Isusovi učenici nakon što su vidjeli njihovog Gospodina kada je bio razapet i položen u grob. Učenici su se nadali “da je on onaj koji ima otkupiti Izraela.” Ipak, u baš takvom stanju vlastitog očaja, i razočaranja, bili su najpodobniji primiti silu Evanđelja s kojom su osvojili cijeli svijet. Susreli su se s uskrslim Kristom i kasnije primili Njegovog Duha. To isto iskustvo, je iskustvo adventističkih pionira. Bila je to mala skupina ljudi, gorko razočaranih, koji su tražili Gospodina svim svojim srcem i koji su Ga primili u sili i u Istini. Istine koje je Bog otkrio tijekom ovog dragocjenog kriznog vremena čine temelj vjere Adventista Sedmog Dana. Ove istine su bile testirane od strane svih zavodljivih, varljivih teorija u svijetu, od strane onih koji su prezirali ovu malu skupinu, no te velike istine su prevladale. U vrijeme najveće potrebe, Isus je dao svoje svjedočanstvo podižući djevojku, najslabiju od slabih, da potvrdi sve Svoje istine. Ellen White nije bila izvor tih istina, već je bila podrška braći koja su tražila tu istinu u Pismu. Bog je koristio Ellen White kako bi ih uputio na Pismo i kako bi potvrdio njihovo proučavanje. U konačnici, rezultat pionirskog proučavanja bio je čvrsti temelj vjere koji stoji do kraja svijeta.

Da li bih vas iznenadila tvrdnja da se temelji vjere Adventista Sedmog Dana, koji su postavljeni na početku našeg rada, razlikuju u velikoj mjeri od onoga što je trenutno vjerujemo? Danas, nakon skoro dva stoljeća, sa divljenjem gledamo iskustava naših pionira; ali od tada je adventistička crkva bila podložna nekoliko novih pokreta. Od tada, Crkva je doživjela mnoge promjene, uključujući promjene u našem nauku. Neki tvrde da su te promjene dobre i progresivne; drugi pak tvrde da su destruktivne i varljive. Sve u svemu, davanje pažnje na izvorni adventizam danas pokreće veliku polemiku o adventističkom identitetu. Osobno smo u ovoj kontroverzi već više od 6 godina i uvjereni smo da će ona sve više jačati, nažalost često s tužnim posljedicama. Mnogi ljudi s obje strane ove kontroverze na jedan ili drugi način odbacuju Duh proroštva. Neki su potpuno napustili adventističku crkvu. Adventistički identitet je ili izgubljen ili drastično promijenjen od prvobitnog i izvornog. 
Trenutno smo svjedoci rešetanja crkve Adventista Sedmog Dana, koja prolazi kroz jedan val krize za drugim. Mnogi gube svoju vjeru i svoj adventistički identitet. Ali vjerujemo u rješenje koje je Gospodin, u svojoj milosti, već od prije dao. Rješenje se može pronaći u povijesti pokreta Adventista Sedmog Dana.
“U razmatranju naše prošlosti, nakon što smo prošli svaki korak naprijed prema sadašnjem stanju, mogu reći: Hvala Bogu! Dok vidim što je Gospodin učinio, ispunjena sam divljenjem i sa povjerenjem u Krista kao vođu. Ne moramo se bojati za budućnost, osim ako zaboravimo kako nas je Gospodin vodio i Njegovo učenje u našoj prošlosti.” {EGW, LS 196.2; 1915}

Ne moramo se bojati! Ovo je črvsto obećanje - iako uvjetno. Moramo se prisjetiti kako nas je Gospodin vodio i Njegovog učenja u našoj prošloj povijesti. Kada pogledamo što nas je Gospodin naučio u našoj prošloj povijesti, ostajemo iznenađeni kad vidimo koliko su se stvari promijenile. Promjena je trajala kroz niz godina i mnogo kriza. Za prosuđivanje ovih promjena u doktrini, bilo da su one dobre i progresivne ili loše i destruktivne, prosuđivanje se mora donijeti na osnovi našeg povijesnog naslijeđa, kao što je Gospodin jasno vodio svoju crkvu.

U ovom trenutku iznijeli bi jednu hrabru tvrdnju koja bi vas trebala zadržati da pročitate ovu knjigu od korica do korica. Potaknuti savjetima Ellen White da preispitamo našu povijest, zaključili smo da smo zaboravili jedan ključni stup naše vjere, koji je bio glavni predmet Kelloggove kontroverze – ličnost Boga. Jedna od najvećih kriza koje je adventistička crkva ikada imala u vrijeme živog proroka bila je Kelloggova kriza. Iz te krize mnoge druge krize danas nalaze svoje korijene. U tom svjetlu, tema o ličnosti Boga ključna je u našem današnjem vremenu.

Sestra White je napisala doktoru Kelloggu da je ličnost Boga i ličnost Krista je bio stup naše vjere jednake važnosti sa učenjem o svetištu:
“Oni koji žele ukloniti stare orijentire, ne drže se čvrsto; ne pamte onako kako su primili i čuli. Oni koji pokušavaju uvesti teorije koje bi uklonile stupove naše vjere po pitanju svetišta ili po pitanju ličnosti Boga ili Krista, rade kao slijepi ljudi. Trude se unijeti nesigurnosti i uputiti Božji narod na pogrešan put.” {EGW, Ms62-1905.14; 1905}

Danas, doktrina o ličnosti Boga dobiva jako malo na pažnji, iako je ona presudan element u razumijevanju naših osnovnih adventističkih doktrina popup doktrine o Trojstvu, doktrina o svetištu, 1844 i mnogih drugih doktrina koje su vezane za razumijevanje Nebeskih stvarnosti.

Doktrina o ličnosti Boga je bila stup naše vjere. Danas je ona skoro pa zaboravljena. Željeli bi smo predložiti jedno moguće objašnjenje zašto. Jedno od objašnjenja je evolucija Engleskog jezika. Ličnost Boga, odnosno na engleskom “personality of God”, je pojam kojeg su Ellen White i pioniri koristili tijekom devetnaestog i početkom dvadesetog stoljeća. Što znači “the personality of God” - “ličnost Boga”? Opće razumijevanje Engleske riječi “personality” se izmijenilo tijekom godina. Današnje opće značenje riječi ‘personality’ se razumije kao “karakteristični skup ponašanja, spoznaja i emocionalnih obrazaca”, no u devetnaestom stoljeću i početkom dvadesetog stoljeća značenje je bilo definirano kao “kvaliteta ili stanje koja nekog čini osobom” . Navedenu definiciju čitamo kao primarnu definiciju riječi ‘personality’ iz uglednog Merriam-Webster rječnika. Kada su sestra White i naši pioniri govorili i pisali o ličnosti Boga, referirali su se na kvalitetu ili stanje koja Boga čini osobom. Drugim riječima, bavili su se pitanjem “da li je Bog osoba” i “što je to što Ga čini osobom” ili “koja je to kvaliteta, ili stanje, koje Boga čini osobom”? Pokušajte se sjetiti kada ste zadnji put imali Biblijsko proučavanje nad pitanjem “da li je Bog osoba?” Razmislite, kako si možete potvrditi i dokazati iz Božje svete Riječi da je Bog osoba. Razmislite. To je važno pitanje. Na osnovi tog pitanja počiva naše viđenje Boga i naš odnos s njime. Pitanje ličnosti Boga je temeljno pitanje istinske duhovnosti. Istinska duhovnost je bazirana na osobnom odnosu sa Bogom. Ni jedan odnos, bilo kakve vrste, ne može se formirati sa nikim, ukoliko on ili ona nije osoba. Možda si nikada ni niste postavili to pitanje jer nikada niste osjetili potrebu preispitati stajalište da li je Bog osoba, i što je to (kvaliteta ili stanje) što Boga čini osobom. Ili, možda ste se susprezali od takvih pitanja jer smatrate da je to misterij kojeg Bog nije naumio obznaniti. Možda će vas iznenaditi činjenica da je Bog dao jasan i definiran odgovor u Njegovoj svetoj Riječi na pitanje “koja je kvaliteta ili stanje koja Boga čini osobom”. Još više je zapanjujuće da je Bog adventističkim pionirima, uključujući Ellen White, dao jasno svjetlo vezano za ovu temu, te da su tu doktrinu smatrali stupom vjere, kao dijelom temelja vjere Adventista Sedmog Dana. Kada se doktrina o ličnosti Boga ispravno razumije u njezinom povijesnom kontekstu, tada stari poznati citati svijetle u novom svjetlu te razotkrivaju nove pokazatelje i dokaze koji razrješavaju naše trenutne krize i utvrđavaju nas u razumijevanju naše povijesti i našeg naslijeđa.

Suština Kellogove kriza bila je oko razumijevanja ličnosti Boga. Veoma je važno razmotriti Kelloggovu krizu kroz razumijevanje riječi ‘ličnost’ (eng. personality) onog vremena, kao kvaliteta ili stanje koja Boga čini osobom. S tom definicijom na umu, Kelloggova kriza dolazi pod jasnije svjetlo, i razotkrivaju nam se novi dokazi o ovoj velikoj kontroverzi, koja je od iznimne važnosti za nas danas. U svjetlu tih pokazatelja, vidimo kako nas je Bog vodio u prošlosti, te također vidimo njihovu važnost za nas danas, kako ne bismo bili izrešetani od strane raznih zavodljivih ideja današnjice. Kada je sestra White pokazivala doktoru Kelloggu na važnost doktrine o ličnosti Boga, ona je time i nama danas pokazala važnost te doktrine, toliko važno da je ona sve nama kao narodu.

[Pišući dr. Kelloggu] “Nije ti definitivno jasno u vezi ličnosti Boga, što je sve nama kao narodu. Ti si praktički uništio samog Gospoda Boga.” {EGW, Lt300-1903.7; 1903}

Ovo proučavanje o ličnosti Boga će potaknuti mnoga nova i teška pitanja. Ne obećavamo odgovore na sva pitanja, i možda neki naši odgovori neće biti zadovoljavajući, ali se nadamo, i molimo se da će ova knjiga ispuniti tri prvobitna cilja zadanih na početku ovog uvoda. Kroz oživljavanje doktrine o ličnosti Boga, vjerujemo će vaše pouzdanje u dar Duha Proroštva ojačati, te će te to rezultirati u dubljem ukorjenjavanju u adventističku poruku - u kojoj pronalazimo svoj identitet - čineći vas vjernijim Adventistom Sedmoga Dana. Ono najvažnije, želimo da postanete osvješteniji Boga kao vašeg osobnog Boga. To će zasigurno ojačati i utemeljiti vaš odnos s Njime.

Odgovore o ličnosti Boga pronalazimo u Kelloggovoj krizi, gdje je sestra White dala najjasnije svjetlo glede ličnosti Boga. U nastavku čitamo cijelo deseto poglavlje knjige pod nazivom “Svjedočanstva za Crkvu koja sadrže pisma liječnicima i propovjednicima s uputama Adventistima Sedmog Dana”. Navedeno poglavlje nosi naslov “Temelji naše vjere”, gdje sestra White daje duboki uvid u povijest Kelloggove krize. Ono daje povijesni pregled istina koje je Bog dao kao temelj naše vjere i u tim istinama nalazimo svoj identitet adventista sedmog dana – koji čuvaju zapovjedi Božje i imaju vjeru Isusovu.