Fundamentalni Principi - temeljni principi naše vjere
Stvarni problem knjige Živi Hram, prema desetom poglavlju Specijalnih Svjedočanstava, je bio odstupanje od temelja naše vjere, koji je bio uspostavljen na početku našeg rada.

“Ovaj temelj je izgrađen od strane Najvećeg Radnika, i održati će se na oluji i buri. Hoće li mu dopustiti da ovaj čovjek predstavi doktrine koje opovrgavaju prošlo iskustvo Božjeg naroda? Došlo je vrijeme za odlučnu akciju.” {EGW, SpTB02 54.2; 1904}

Kellogg je predstavio doktrine koje opovrgavaju prošlo iskustvo. Na drugom mjestu, sestra White je napisala o dr. Kelloggu:

“Silno sam zabrinuta za Dr. Kellogga. U mnogim aspektima, njegov put nije ugodan Gospodinu. Čini se da mu je tako lako odstupiti od temeljnih principa. U velikoj je opasnosti da prvotnu postojanost do kraja čvrsto ne održi.” {EGW, Lt138-1902.5; 1902}

Problem je bio u odstupanju od temeljnih principa—ali nisu svi to prepoznali. Posebice ključni i važni ljudi u crkvi; zaboravili su kako nas je Gospodin vodio i Njegovo učenje u našoj prošlosti.


“Nadala sam se da će doći do temeljite reformacije i da će se principi za koje smo se borili u ranim danima i koji su objavljeni u sili Duha Svetoga, održavati.” {EGW, SpTB02 56.3; 1904}

Koji su to bili principi koje za koje smo se borili u ranim danima? Što je to bio temelj naše vjere?

“Kao narod moramo čvrsto stajati na platformi vječne istine koja je izdržala test i probu. Moramo se držati sigurnih stupova naše vjere. Principi istine, koje nam je Bog objavio, je naš jedini istiniti temelj. Oni su nas učinili onim što jesmo...” {EGW, SpTB02 51.2; 1904}

“Principi istine” koje nam je Bog objavio “je naš jedini istiniti temelj”. Ona naziva te principe platformom vječne istine. Ove principe ona naziva “sigurnim stupovima naše vjere”.

Sestra White nas prisjeća naših prošlih iskustava naših pionira, popup Jamesa Whitea, Josepha Batesa, starješine Edsona, oca Piercea, kako je Bog radio na njima sve dok “nisu sve točke principa naše vjere razbistrile”. Ona nas prisjeća kako je ovaj temelj “izgrađen od strane Najvećeg Radnika” i uvjerava nas da će održati “na oluji i buri”. U zaključku ona snažno potvrđuje volju Božju za nas u pogledu ovih principa. Bog “nas poziva da se držimo čvrstim zahvatom vjere, fundamentalnih principa koji su zasnovani na neupitnom autoritetu”.

Vidimo nekoliko različitih izraza koje je sestra White koristila za temelje naše vjere: “platforma vječne istine”, “stupovi naše vjere”, “principi istine”, “točke principa”, “međaši”, “temeljni principi”, i “fundamentalni principi”. Ovi izrazi označavaju istu stvar - temelj naše vjere. Danas, kada čujemo te izraze, nekako nam ne daju neke konkretne informacije. Ali za adventiste sedmog dana u njeno vrijeme, ti principi označavali su vrlo određenu i jasnu stvar. Svi ovi pojmovi odnose se na javni sažetak vjere adventista sedmog dana pod nazivom Fundamentalni Principi, dodatno objašnjenja u nastavku.

Bog “nas poziva da se držimo čvrstim zahvatom vjere, fundamentalnih principa koji su zasnovani na neupitnom autoritetu”. Fundamentalni Principi bili su javni sinopsis, ili popis doktrina, koji su činili vjeru adventista sedmoga dana; današnja inačica Fundamentalnih Principa su naša “Temeljna Vjerovanja”. Bio je to službeni dokument u kojem se navodi što vjeruju adventisti. Ti principi se po prvi put, u tiskanom obliku, pojavljuju 1872. godine; kada ih je Bog otkrio “nakon isteka vremena 1844”, grupa oštro umnih, plemenitih i odanih ljudi  “tragali za istinom kao za skrivenim blagom”. Ovi Fundamentalni Principi su sačinjavali vjerovanje adventista sedmog dana, i s vremena na vrijeme su se ponovno tiskali tijekom svih godina službe sestre White. Godine 1872. pojavljuje se dokument pod nazivom “Deklaracija Fundamentalnih Principa koje Uče i Prakticiraju Adventisti Sedmog Dana”. U predgovoru ovog dokumenta čitamo razlog zašto su ih naši pioniri sastaviti u pisanom obliku i zašto su ih tiskali.

“U prezentiranju javnosti ovog sinopsisa naše vjere, želja nam je da se jasno razumije da mi nemamo članaka vjere, kredo, ili režim, osim Biblije. Ovo ne iznosimo kao da imamo autoritet sa našim narodom, niti je zamišljeno da osiguramo jednolikost među njima, kao sistem vjerovanja, već je kratki iskaz onoga što je, kao što je bilo, sa velikom složnošću, vjerovano sa njihove strane. Često uviđamo potrebu odgovoriti na upite vezano za ovu temu, i ponekad ispraviti pogrešne izjave koje kruže među nama, i ukloniti pogrešne dojmove koje su dobili oni koji nisu imali priliku biti upoznati sa našom vjerom i praksom. Naša jedina namjera je odgovoriti na ovu potrebu.
Kao Adventisti Sedmog dana jednostavno želimo da se naš stav razumije; i više smo zabrinuti zbog toga radi što postoji mnogo onih koji sebe nazivaju Adventistima koji drže mišljenja prema kojima mi ne možemo imati nikakve simpatije, od kojih neka, mi mislimo, potkopavaju najjednostavnija i najvažnija načela iznesena u riječi Božjoj...”

Ovaj sinopsis vjere sastojao se od 25 točaka, koji su predstavljale “što je, kao što je bilo, sa velikom složnošću, vjerovano” od strane Adventista Sedmoga Dana. Ovih 25 točaka su sačinjavale “temelj koji je bio postavljen na početku našeg rada sa molitvom i proučavanjem Riječi i Otkrivenja”. Sestra White je 1904 napisala da “na tom temelju smo gradili posljednjih pedeset godina”. To su fundamentalni principi “koji su zasnovani na neupitnom autoritetu”, na koje nas Bog poziva “da se držimo čvrstim zahvatom vjere”. Drugim riječima, ponovila je “moramo se držati sigurnih stupova naše vjere”.

Godine 1872., kada su fundamentalni principi sastavljeni u pisanom obliku i prvi put tiskani, izdana su u formatu pamfleta koji je bio oglašen za cijenu od dva centa. Izdavali su se u sljedećim godinama: 1874, 1889, 1905, i na godišnjoj razini od 1907 pa do 1914. Nakon smrti sestre White 1915., fundamentalni principi nisu bili tiskani do 1931. godine, kada su doživjeli značajne promjene. 

Kada je 1904. godine sestra White pisala “o naporima neprijatelja da potkopa temelje naše vjere”, pisala je o reformaciji koji će “sačinjavati od odstupanja od doktrina koje stoje kao stupovi naše vjere”. Ova reformacija, ukoliko se prihvati, će odbaciti “principe istine koje Bog u svojoj mudrosti dao crkvi ostatka”, te “fundamentalni principi koji su održavali posao posljednjih pedeset godina proglasili bi se greškom”. Ovaj pokret započeo je u vrijeme kada je Dr. John H. Kellogg izdao svoju knjigu, “Živi Hram”.

“U vremenu kada se izdala knjiga ‘Živi Hram’, u noćnoj viziji, predstavljeni su mi prikazi koji su ukazivali na približavanje neke opasnosti, te da se za nju moram pripremiti pisanjem stvari koje mi je Bog objavio vezano za temeljne principe naše vjere.” {EGW; SpTB02 52.3, 1904}

Izdavanjem knjige Živi Hram, fundamentalni principi naše vjere bili bi potkopani “kroz širenje zavodljivih teorija” koja ta knjiga sačinjava.

“Bila sam upućena od strane Nebeskog glasnika da su neka rasuđivanja u knjizi "Živi Hram" netočna i da će ta razmišljanja odvesti u zabludu umove onih koji nisu temeljito utemeljeni na temeljnim principima sadašnje istine. Ona uvode ono što je ništa više nego obična nagađanja vezano za ličnost Boga i gdje je Njegova prisutnost.” {EGW, SpTB02 51.3; 1904}

Sestra White je poprilično precizno pokazala na koja razmišljanja u knjizi Živi Hram će “odvesti u zabludu” od “temeljnih principa sadašnje istine”. Ta razmišljanja su konkretno vezana za temu “ličnosti Boga i gdje je Njegova prisutnost”.

Kao što smo ranije spomenuli, riječ ‘ličnost’, u kontekstu devetnaestog stoljeća, je definirana kao “kvaliteta, ili stanje koje nekoga čini osobom”. Drugim riječima, taj termin nam upućuje na “ono što nekoga čini osobom”. A što je to što je to (kvaliteta ili stanje) što Boga čini osobom? To je pitanje koje se postavlja kada proučavamo temu o ličnosti Boga.
Razmišljanja dr. Kellogga po tim pitanjima, prikazana u knjizi Živi Hram, su “netočna”. Sentimenti “vezano za ličnost Boga i gdje je Njegova prisutnost”, koji se “zagovaraju u knjizi nisu nosili Božje odobrenje i da su oni zamka koju je neprijatelj pripremio za posljednje dane”. Pošto živimo u posljednjim danima, trebamo se zapitati vezano za ova pitanja. Također, valja nam i preispitati biblijsku opravdanost tvrdnji u Fundamentalnim Principima vezano za ličnost Boga i gdje je Njegova prisutnost. Kako Fundamentalni Principi definiraju Boga kao osobu, i što oni govore o Njegovoj prisutnosti?

Prva točka Fundamentalnih Principa govori o ličnosti Boga i Njegovoj prisutnosti. Druga točka daje nam kontekst prvoj. Prije nego pročitate prve dvije točke Fundamentalnih Principa, zapitajte se nekoliko važnih pitanja: Tko se referira na pojam “jedan Bog”? Kako je Bog definiran kao osobom, odnosno koja je to kvaliteta ili stanje koje Ga čine osobom? Također, kako se objašnjava Božja prisutnost?

“I - Da postoji jedan Bog, osobno, duhovno biće, stvoritelj svih stvari, svemoguć, sveznajuć, i vječan; beskonačan u mudrosti, svetosti, pravednosti, dobroti, istini i milosti; nepromjenjiv, i svugdje prisutan po svojem predstavniku, Svetome Duhu. Ps. 139:7.”

“II - Da postoji jedan Gospodin Isus Krist, Sin Vječnog Oca, Onaj po kojemu je On  stvorio sve stvari, i po kojemu one postoje, …”   

U doba Ellen White, Adventisti Sedmog-dana vjerovali su u jednog Boga, kao osobno duhovno biće, stvoritelja svih stvari. Vjerovali su da je taj jedan Bog sve stvorio po Svojemu Sinu, Isusu Kristu. Na oca su upućivali kao na jednog Boga, dok su na Krista upućivali kao Božjeg Sina. Kvaliteta ili stanje kojeg Boga čini osobom, je opisana pod pojmom “osobno duhovno biće”. Vezano za Njegovu prisutnost, Fundamentalni Principi tvrde kako je Bog svugdje prisutan preko svojega predstavnika Duha Svetoga. Značenje ovih principa zahtijevaju posebnu pažnju. Držeći povijesnog konteksta, ovi navedeni principi biti će tema našeg daljeg proučavanja.

TEST
Možda ste zapazili da ovi fundamentalni principi ne sadrže doktrinu o Trojstvu. Preciznije, ne sadrže sentimente o Bogu kao trojedinom - “jedan u tri”, i “tri u jedan”, koje se danas mogu pronaći u našim Temeljnim Vjerovanjima. Samo je Otac adresiran pod pojmom “jedan Bog”. No prije nego požurite sa brzim zaključcima kako je doktrina o Trojstvu “zavodljiva teorija”, koje “potkopavaju temelje naše vjere”, molimo vas imajte na umu što je sestra White predočila kao detaljnu listu karakteristika koje se moraju ispuniti kako bi se doktrina o Trojstvu nazvala takvom.

Ukoliko se doktrina o Trojstvu postavlja pod pitanje, tada trinitarijanski sentimenti moraju:
lišiti Božji narod njihovog prošlog iskustva
uništiti ličnost Boga
strušiti stupove naše vjere ili odvesti od temeljnih principa
prikazane kao da ih Sestra White podupire

Nije nam namjera baviti se nijednom Kelloggovom zavodljivom teorijom, već radije proučavati doktrinu o ličnosti Boga u njezinoj povijesnoj pozadini. Dok to činimo, suočit ćemo se s dokazima sestre White koja reaktivno upozorava crkvu na te karakteristike.
